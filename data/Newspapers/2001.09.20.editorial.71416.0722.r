ceea ce parea aproape imposibil pina si in cele mai chinuitoare cosmaruri este la un pas de a deveni realitate . 
parlamentul a hotarit ieri ca Romania , in calitate de partener strategic al Statelor Unite ale Americii si membru al Parteneriatului pentru Pace , va participa ca aliat de facto al NATO , impreuna cu statele membre ale NATO si cu ceilalti parteneri si aliati ai acestora , la combaterea terorismului international prin toate mijloacele , inclusiv militare . 
daca , miine , George W . Bush ii ataca pe talibanii si pe Oussama ben Laden sintem la un pas de razboi . 
daca presedintele american primeste aprobarea Congresului pentru a declara razboi Afganistanului , Romania va fi , juridic , in razboi . Si practic , desi practic inseamna mult mai putin decit lasa sa se inteleaga sensul uzual al cuvintului . 
pentru ca trupele romanesti sa participe la o operatiune militara impotriva unei tari ( alaturi de SUA si NATO ) mai este nevoie de inca o aprobare a parlamentului . 
e greu de crezut ca vom ajunge , pina la urma , intr - o asemenea situatie . 
dar politic , informativ sau la nivelul expertilor , sintem foarte aproape de starea de razboi . 
pentru prima data dupa cel de - al doilea razboi mondial , tara noastra se afla foarte aproape de conditia de combatant . 
e drept , nu sint prea multe semne ca adversarul ar fi vreun stat cit de cit apropiat . 
dar cel mai important lucru decis ieri , tot pentru prima data in istoria noastra , este participarea , alaturi de NATO , cu statut de aliat . 
e o decizie care poate juca un rol esential in procesul integrarii definitive in Pactul Nord - Atlantic . 
chiar daca hotarirea de ieri a parlamentului ne expune ( mult mai putin decit pe altii ) , ea are valoare simbolica si are meritul de a situa Romania de partea comunitatii internationale . 
in acelasi timp , documentul adoptat ieri ne poate include , cel putin teoretic , pe lista tarilor vizate de teroristi . 
pasul facut prin hotarirea de ieri este foarte important . 
de la URSS , ultimul nostru aliat de nadejde , am ajuns aliat de facto al NATO . 
nu e de colea ! 
ar fi o mare greseala sa credem ca decizia s - a luat foarte usor , dar mai ales ca textul va fi acceptat la fel de simplu cum a fost votat de parlament . 
sintem o tara care , din 1945 , n - a mai participat direct la un conflict armat . 
alianta cu URSS era o optiune strict politica , ce nu presupunea sprijinul populatiei . 
aliat de facto al NATO , pentru o populatie resemnata , destul de comoda , plina de prejudecati , e o formula care nu va fi agreata din prima clipa . 
multi romani , dupa entuziasmul initial al alierii cu NATO , vor incepe sa dea inapoi . 
ce ne trebuie noua asta ? 
mai bine saraci si cu necazuri , decit in razboi ! 
si multe alte ginduri de acest fel , menite a tempera solidaritatea cu americanii si cu NATO ! 
pentru a nu ajunge in situatia ca optiunile romanilor , in loc sa intareasca hotarirea parlamentului , sa se indeparteze de ea si sa genereze o stare de ostilitate , este necesara o mare campanie de comunicare . 
clasa politica a luat o decizie istorica . 
tot ea trebuie sa explice , sa argumenteze , sa fundamenteze si sa demonstreze cetateanului roman ca nu e vorba despre o expunere majora a acestuia , ci despre un fapt menit a spori sansele Romaniei in incercarea sa de a se integra in comunitatea euroatlantica . 
pe undeva , un razboi va incepe . 
teoretic , Romania va fi parte . 
dar cel mai crunt razboi trebuie purtat la noi acasa . 
el trebuie indreptat impotriva prejudecatilor , a unui mod ingust si egoist de a intelege lucrurile , a unei reactii de doi lei , in genul Ce ne priveste pe noi ? . 
