" dumneavoastra mi - ati cerut sa vind foile matricole si sa va dau 10 % " , " Dumneavoastra l - ati omorit pe tata " , " Dumneavoastra ati extras un bilet insemnat cu subiectul pentru bacalaureat " . 
aceste afirmatii grave au fost facute joi seara , in direct , la adresa ministrului educatiei si cercetarii , Ecaterina Andronescu . 
romanii , obisnuiti cu imaginea unui ministru respectabil , de regula somitate universitara , au privit neputinciosi cum un lombrozian oarecare stergea parchetul cu un membru al guvernului . 
un om cu un comportament primitiv , care conduce un fel de universitate aflata in afara legii , statea la aceeasi masa cu ministrul invatamintului . 
si , la mijloc , Dan Diaconescu ( " stimulat " , probabil , sa - l aduca pe Bogdan Dumitrascu in emisie ) savurind potopul de zoaie , agresivitati si mirlanii fara sa faca nici cel mai mic gest de restabilire a echilibrului sau sa incerce a gasi calea spre adevar . 
ba , a mai telefonat si Ion Honcescu , parlamentar al aceluiasi partid ca si doamna ministru , spre a - i spune Ecaterinei Andronescu : " Bine ati facut ca ati suportat toate jignirile " . 
toate acestea s - au petrecut sub privirile profesorilor si studentilor din Romania , obligati sa vada cum reprezentanta celei mai inalte autoritati educationale era data de pereti si iremediabil sifonata de un om caruia ii lipseste o doaga ! 
universitatea Tehno - economica bla - bla - bla , un sereleu care continua sa functioneze ca institutie de invatamint superior , insala de ani si ani mii de romani . 
iar statul nu - i poate face nimic . 
politisti , avocati , procurori si profesori universitari predau cursuri si incaseaza bani de la aceasta cirnatarie care emite niste diplome inutile . 
si nimeni nu poate stopa aceasta activitate . 
ba , confuzia din sistem este atit de mare incit exista suficienti naivi printre studenti si suficienti fraieri printre autoritati care sa considere hirtiile emise de sereleul lui Bogdan Dumitrascu valabile . 
tot procesul de acreditare , Legea invatamintului , ministerul in cauza , Parchetul si politia nu pot pune capat aberatiei . 
guvernul , in cele din urma , este neputincios in fata incrincenarii unui paranoic de a se considera legal , util si necesar . 
absurdul situatiei e fara egal . 
emisiunea lui Dan Diaconescu ( la care asteptam cu nerabdare ca alti lideri ai partidului de guvernamint sa fie ingropati in aceeasi mizerie ) devine principala trompeta a birfei si zvonurilor , tribuna celor certati cu legea si masina de terfelit persoane publice . 
cum se explica faptul ca guvernul si legile Romaniei nu pot interzice o caricatura de universitate ? 
raspunsul nu este deloc complicat . 
cita vreme legile nu se aplica in cazul " baronilor " si al personalitatilor din partid , in egala masura ele nu au putere nici in fata celor cu tupeu , a paranoicilor si panglicarilor , a celor exersati in materie de gaselnite si aranjamente . 
prin aceeasi plasa prin care scapa membrii sau favoritii puterii trec linistiti si ceilalti . 
tine numai de o anume indeminare si o anume obraznicie . 
la sfirsitul emisiunii , Bogdan Dumitrascu , folosind o versificatie a PSD - istului Adrian Paunescu , i - a transmis doamnei ministru un mesaj ce umileste intreg invatamintul romanesc : " O lupta colosala / Cu prostul care are scoala ! " . 
p . S . : Folosind aceleasi tehnici cu care incearca sa jumuleasca diverse institutii , ziarul " Ziua " inventeaza si pe seama subsemnatului aiureli ce pot gidila urechi nesatioase de zvonuri . 
cita vreme glasul magarilor nu ajunge in cer cititorii acestui colt de pagina nu au a - si face nici o grija ! 
