la ceas de seara , pe Dealul Filaretului , deschid usa unei circiumi . 
e singurul loc in care pot intreba de o straduta . 
inauntru , rece ca intr - o frapiera . 
si gura mare , manele , coate infipte - n masa , palme sudate de falci , fum de tigari proletare . 
hai , domnu’ ziarist , ai venit la munca de jos ? 
Gogu , goleste scrumierele ca avem oaspeti , zice barmanul . 
sefu’ , caut si eu Intrarea Biruintei ! 
mi - a zis unul ca trebuie sa fie a treia de cum urc dealul , dupa ce ies de pe Serban Voda ! 
baiatul de tejghea , cam batriior , cu fata de maistru intr - o tinichigerie , isi pune prosopul pe umar , isi tuguiaza aparatul de testat vodka dupa ruperea sigiliului si zice : sefu’ , ia loc la o masa , bea matale o cafea si - ti aflu unde e strada Biruintei . 
nu e strada , zic . 
e intrare . Ce mai conteaza , stiu tiganii cartierului ! 
si asa am ajuns sa beau cafea " la munca de jos " , pe Dealul Filaretului . 
alaturi , doi care si - au facut plinul , gata sa intre in vorba si despre tabla inmultirii . 
ce facem , domnu’ ziarist ? 
daca - i spun , ma injura . 
daca zic bine , mint . 
zic , hmm . 
dom’le , daca nici mata nu stii . 
Convivul sau zice : " Ba , ti - am spus sa te faci ravulutionar ! 
ce esti prost , nenicule . 
intri si tu in gasca ! 
taci , ma , ca vorbesc cu domnu’ . 
vezi , si dinsul e ravulutionar . 
pardon , zic eu , n - am fost in tara si n - am nici un merit ! 
fugi , dom’le , zice primul . 
ce conteaza ! 
asta beatu te face cit ai zice peste . 
imi controlez buzunarele . 
se are pa bune cu toata stabimea . 
iti da hirtie fara sa misti un deget . 
te iubeste si Iliescu , te cheama la televizor . 
dom’le , nu vreau sa fiu revolutionar pentru ca n - am fost ! 
aha , zice betivul . 
mata ai principii ? 
vrei sa platesti impozit pe salariu , vrei sa primesti spatiu de la primarie ! 
dom’le , dumneata ne dispretuiesti , zice revolutionarul . 
pardon , zic eu . 
mi - e frica de eroism ! 
si nici nu - mi trebuie un hectar de pamint ! 
cel beat , revolutionarul , ride ca o capra . 
- ha , ha , ha . Mata nu vrei sa pupi mina lu’ Bebe Ivanovici . 
daca il injur de mama , ma aleg cu o bumbaceala . 
ii spun ca am alta meserie , ca nu sint ravulutionar . 
singura " mitraliera " la care ma mai pricep e o masina de scris . 
Bravos ! 
ai zis - o bine ! 
dar sa stii ca noi sintem la conducere . 
si o sa va scoatem toate fumurile din cap ! 
caut usa din priviri . 
Maistrul reprofilat in barman tine degetul indreptat spre ochii mei . 
- inca doua secunde si tiganii gasesc  strada Biruintei ! 
un ciine isi pune botul pe cizma mea . 
parca ar fi un copil dintr - un orfelinat care stie ca orice gest duios incovoaie sufletul oricarui vizitator si naste in el ideea de a - l lua acasa . 
ba , si Dinca la Baricada , al dracu’ , avea o gura ! 
care e diferenta intre Dinca si Dan Iosif ? 
nu stii ? 
Dan Iosif e ala cu gura de stiuca ! 
se baga peste tot ! 
- Alo , sefu , ma striga barmanul . 
tiganii zice ca nu e nici o Biruintei prin cartier ! 
zic mersi . Platesc cafeaua . 
ciinele imi apasa cizma cu botul . 
omul care ma indemna sa ma fac revolutionar picoteste . 
celalalt ma urmareste siret . 
in dreptul usii imi intinde o sticla cu bere . 
- daca treci pe la Universitate , varsa si matale trei stropi pentru sufletele copiilor alora care au murit . 
si " La multi ani ! " . Zic " La multi ani ! " si ies , in vreme ce , peste schelalaielile catelului luat  in suturi , se aude vocea barmanului . - Alo , domnu’ , esti sigur ca p - aicea e strada Biruintei ? 
