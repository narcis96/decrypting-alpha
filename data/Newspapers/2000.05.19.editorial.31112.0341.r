n - am jucat niciodata la Caritas . N - am depus nici la Gerald , nici la Mondoprosper . 
n - am jucat nici la bingo . 
am zis ca mai bine pierd pe mina mea decit pe a altora . 
si mai stiu un lucru aproape banal . 
ca toti cei care iti cer bani pe ideea ca iti vor restitui mult mai mult o fac pentru a se folosi de ei . 
si mai toti , cind e sa ti - i dea inapoi , au o problema . 
ba ca hirtia nu e facuta bine , ba ca sint oaresce dificultati , dar trec si , in curind , totul se rezolva . 
toate acestea m - au determinat sa ma uit la bingo ca la un caraghioslic umflat pina la grotescul absolut . 
maimutareala lui Tociu si Palade chiar coboara spectacolul la nivelul unei scenete de mahala . 
ei ambaleaza ideea de cistig in glume care seamana cu niste ziare unse . 
produc un fel de divertisment pentru amarit , un fel de ambalaj ieftin pentru o speranta desarta . 
ei fac din bingote forma grosolana si primitiva a norocului . 
pentru ca iluzia sa fie totusi vandabila , e asociata si cu putina speranta . 
pe vremurile astea de saracie , omul se refugiaza in bingo . 
renunta la piine pentru doua bilete , nu - si pingeleste pantofii in ideea unui premiu de linie , nu - i cumpara copilului o carte pentru examen cu speranta ca poate - poate i - o iesi si lui un cistig . 
pe nesimtite , am devenit o Republica Bingo . 
omul nu mai viseaza o slujba . Nu se mai gindeste sa puna de - o afacere . 
nu incearca sa se angajeze in doua locuri . 
se avinta si el in nebunia de bingo . 
pentru el , bingo e o noua forma de economie . 
e chiar economia de piata . Culmea e ca , in circulatia banilor , bingo reprezinta un procent important din " consumul " zilnic . 
omul isi cumpara mereu portia de iluzie . 
e ca o priza de drog . 
poate , poate ! 
si nimeni nu este capabil sa - i explice , omule , chiar daca vei cistiga un miliard , nu te alegi cu mare lucru . 
eventual poti sa - ti platesti niste datorii . 
dar mai departe nu mai faci vreun pas . 
ii toci pe toti si te intorci de unde ai plecat . 
nici un ban care nu e rodul unei gindiri , al unei masinarii economice , facuta sa se invirta mereu , nu tine mai mult decit o betie . 
tot cu dureri de cap te vei trezi ! 
bingo a nascut o psihologie care poate paraliza Romania pentru multa vreme . 
republica Bingo e unul dintre marii dusmani ai acestei tari . 
ne poate distruge mult mai tare decit un bombardament . 
bingo altereaza ideea de economie , propunindu - i omului simplu cea mai stupida forma de competitie . 
cea prin tragere la sorti . 
nici copiii , contaminati si ei de bingomanie , nu mai viseaza sa termine scoli inalte , sa ocupe posturi importante ! 
la ce mai folosesc calculul integral si teoria relativitatii cind " se pot scoate " cu un bingote ? ! 
dau si la profesor , si la meditator , au bani sa mituiasca si politaiul , sa - si ia si blugi , si masina , si geaca . 
culmea e ca si televiziunile , atinse si ele de bingomanie , s - au lasat de subiecte spalate si amplifica acum comertul cu iluzii . 
nici ziarele nu scapa de nebunie . Incet , incet , febra se va extinde . 
vor aparea autobuze si trenuri in care se va putea juca bingo . 
vor fi si gradinite cu bingo , si puscarii cu bingo ( pentru ca si detinutul ar trebui sa aiba dreptul la noroc , la un strop de speranta in plus ) si cimitire cu bingo . 
nu mai ramine decit sa inceapa jocuri de bingo cu premii in piine , in pantofi , in pantaloni , in varza si chiftele . 
si sa - i ierarhizam pe oameni dupa cit le - au dat bilele . 
cistigatori de duzina , cistigatori rasariti , cistigatori importanti , cistigatori grosolani . 
si sa ne scriem pe cruci , campion la bingo ! 
stiu ca aceste rinduri despre bingo ii pot irita pe multi dintre cititorii nostri care isi leaga o speranta de hazardul tragerilor . 
stiu ca incercarea de a risipi o amagire ii poate revolta si intoarce impotriva noastra . 
dar trebuia sa le propunem si un alt punct de vedere . 
bingo nu e doar mierea destinului . 
e si mizeria sansei care nu schimba lucrurile cu nimic . 
e o industrie a iluziei , care nu imbogateste decit pe stapinii mecanismului . 
lor le aduce mereu bani . 
cu riscul de a stirni resentimente , am socotit ca Republica Bingo trebuie demascata . 
va veni o vreme cind cititorii nostri ne vor da dreptate , chit ca atunci vor fi in situatia de a recunoaste ca s - au ales doar cu buzunare goale si cu timp pierdut de pomana . 
