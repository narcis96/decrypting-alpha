Joita Tanase , procurorul general , colegul din tinerete al lui Adrian Nastase si un fel de cal breaz al Justitiei de astazi , a inaintat recurs in anulare pentru a ingropa decizia de faliment in cazul Bancii Internationale a Religiilor . 
domnul Joita Tanase ( sau viceversa ) poate inainta orice fel de recurs . 
daca are chef , poate cere Justitiei sa constate ca Mihai Viteazul nu e mort sau ca Banca Romana de Scont a lui Ovidiu Vintu e mai infloritoare ca niciodata . ! 
exact cind vrea muschii lui ( conform unei exprimari dragi poporului roman ) . 
in fond , ceea ce a constatat o comisie parlamentara condusa de Radu Ciuceanu ( de la PRM ) reprezinta un serios temei pentru o asemenea actiune ! 
sint cel putin trei - patru personaje interesate sa se faca respiratie artificiala Bancii Internationale a Religiilor . 
unul trebuie sa fie printre fratii Paunescu . 
ei scriu de mai multa vreme in ziarul familiei ca BIR nu e moarta si ca BNR a comis un abuz . 
din cite stim , clanul Paunescu ( cel care vrea si de la " Evenimentul zilei " o despagubire de peste 50 de milioane de dolari pentru a - si acoperi gaurile si datoriile ) nu este actionar la respectiva banca . 
atunci , de ce sustine mortis resuscitarea unei banci din care n - a mai ramas decit gaoacea ? 
raspunsul nu e greu de dat . 
daca tine povestea cu " mortul " de la BIR , dupa acelasi principiu se poate trece la anularea falimentului Bankcoop . 
nu erau acolo " fratii " nostri niste protagonisti ? 
daca ne amintim bine , parca da . 
si n - ar mai fi decit o mustata de soricel pina la incercarea " istorica " de a resuscita si Bancorex . 
stiti care , stiti datoria , stiti povestea cu activele de la AVAB ! 
si ne - am trezi peste noapte prin 1994 , cind se puteau lua bani cu un telefon dat din Piata Victoriei sau de la SRI , sau de prin alte parti . 
care va sa zica , procurorul general vrea o rejudecare in cazul Bancii Internationale a Religiilor ! 
cum el nu are habar de contabilitate , e firesc sa nu tina cont de un raport de audit ( adica de expertiza ) in care se spunea ca banca era indatorata pina - n git . 
nu are cum sa priceapa ca o banca nu poate fi declarata super - atlet financiar , cita vreme ea nu mai are bani si nici oamenii nu o mai cred vie . 
poate sa vina domnul Joita si cu decizie de la Tribunalul International de la Haga , cetateanul roman nu va depozita in BIR nici un bilet de tramvai . 
mai mult , povestea halucinanta a acestei banci ( cea care a dat milioane de dolari pe niste gablonzuri si pe un contract de fotbalist ) aduce acum in prim - plan comportamentul celor care au condus - o . 
intr - o reactie ca de zarzavagii veniti cu verzituri in Piata Matache , ei au cerut ori un imprumut de la Ministerul Finantelor , ori ca banca sa fie preluata la Trezoreria Statului . 
acest demers seamana cu cel al parlamentarului aflat la putere care s - a dus cu un prieten la Banca Nationala a Romaniei si le - a zis oamenilor de acolo , ia sa - i dati astuia un credit de citeva milioane de dolari ca vrea sa exporte niste porci in China ! 
toate somitatile financiare , inclusiv Asociatia Romana a Bancilor , atrag atentia asupra stupiditatii operatiunii declansate de procurorul general al Romaniei . 
Paunestii si Radu Ciuceanu se ciucesc indaratul recursului , iar noi sintem chemati sa impartim un proiect de aventura financiara . 
miine - poimiine , Radu Ciuceanu va cere resuscitarea Elenei Ceausescu . 
Joita Tanase ( sau viceversa ) va introduce recurs in anulare . 
iar restul bancilor inmormintate vor astepta si ele cuminti la coada ! 
