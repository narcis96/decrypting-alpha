in barul gol , mirosind a fum intrat in pereti si a chef stins de citeva zile , cu scaunele puse pe mese ( ce zgura urita lasa peste lucruri clipele de bucurie nebuna ! ) , Johnny Raducanu cinta la pian . 
nu puteai sti daca repeta , se joaca sau da concertul vietii sale . 
pe marginea pianului tinea o tigara stinsa , palaria pleostita ii curgea peste timpla , buza de jos ii tremura , iar umerii se ridicau de parca degetele n - ar fi fost decit o prelungire a beatitudinii . 
si atunci , un politist falcos a intrat tropaind , leganindu - si burticica , si a zis , fara sa scoata miinile din buzunare , sa traiti , nea Johnny ! 
Muzicianul nu i - a raspuns , nu si - a ridicat nici macar ochii . 
a sfichiuit doar doua tonuri ascutite , urmate de picuri marunti cum susura ploaia de vara linga o ureche de copil trezit din somn . 
auzi , ba , nea Johnny , am primit la sectie o scrisoare care zice ca aici se vind droguri ! 
e adevarat ? 
minunea dispare , si pianul amorteste , lasind incaperea in tacerea tipica tuturor localurilor goale . 
si Johnny Raducanu s - a intors spre el si a zis cu un aer nevinovat , e - adevarat , dom' colonel , dar sa stiti ca nu vindem la toti timpitii - si l - a privit pisicher , insinuind ca lui nu - i poate da . 
acest muzician ciudat , genial si hazos , avind vocatia bucuriei , este , dincolo de fibra lui artistica , o constiinta . 
ride , se joaca , se alinta si dintr - o data incremeneste . 
Presimte apropierea unei limite si se incrunta . 
devine inflexibil , taios , irascibil . 
are o privire care ti - ar putea sectiona beregata . 
pe vremuri , Johnny Raducanu mergea des la Ambasada SUA din Bucuresti . 
Alarmati ca poate fi un spion sau un tradator al cauzei socialismului victorios , cei de la Securitate l - au luat la intrebari . 
ce cauti mata' la ambasada americana ? 
( pentru ca se imbraca si traieste ca un artist , tot neamul prost se poarta cu el lejer , nepermis de familiar si incearca sa - l bata pe umar cu o superioritate de mahala . 
fiind tigan , toti se grabesc sa - l inece intr - o consideratie ieftina , aparenta , si prin gesturile lor neghioabe nu reusesc decit sa - i provoace un adinc sictir ) . 
si Johnny Raducanu , in loc sa se sperie , a pufnit in ris , zicind , ma desteptilor , daca albanezii ar fi inventat jazz - ul , atunci in fiecare saptamina as fi batut la poarta ambasadei albaneze ! 
in viata mea n - am iubit atit de mult un tigan si un mare artist . 
atit de mult incit mi - a fost frica sa ma apropii de el si sa trec dincolo de salutul buna ziua , domnule Johnny ! 
cel mai patimas jazzman al Romaniei are un suflet ca o aripa de libelula si un caracter de cristal . 
e ca un print ratacitor , un fel de trubadur cu maniere de nobil . 
cind s - a inchis in cusca de otel pentru a protesta fata de intemnitarea lui Ilie Ilascu arata ca un luptator . 
cind duce muzica pina acolo unde simti eternitatea , el mai strecoara o optime de sunet pentru a - ti aduce aminte ca esti muritor . 
cind zici ca trupul sau firav se chirceste de ani , de nu stiu unde rabufneste o energie clocotitoare , si din claviatura pianului se vinzoleste marea in furtuna . 
acesta este Johnny Raducanu , o jucarie muzicala miraculoasa , un vinzator de iluzii , un compozitor , o fiinta pitoreasca si discreta , care isi consuma singuratatea pentru a ne - o restitui sub forma de perle muzicale . 
trecut prin manastirea franciscana , prin scoli de muzica si Conservator , el a fost si contrabasist si pianist , si sef de trupa , si maestru pentru incepatori , cistigindu - si locul aparte in peisajul muzicii romanesti . 
Johnny Raducanu a cintat prin toata lumea , de la sali celebre pina la barulete anonime . 
peste tot a respirat muzica , adaugind spiritului romanesc o pata de culoare fara de care ar fi fost mai sarac . 
Johnny Raducanu traieste tranzitia cu o demnitate care i - ar putea umili pe multi . 
cinta ca in tinerete , fiind de departe cel mai frumos dintre " frumosii nebuni ai marilor orase " . 
zilele trecute , la Laptarie , isi mingiia pianul si zicea : azi am facut de trei ori insulina ! 
si un infirm intr - ale artei , cu aerul acela superior al prostului pe catalige , i - a zis de parca l - ar fi batut pe umar : - Prietenul meu , Johnny . 
si Johnny Raducanu , ca un inger calcat pe bombeu , a infipt degetele in clapele pianului si a strigat : - Asculta ! 
dumneata cu mine nu esti , ba , Johnny ! 
