vine " Provincia " ! 
taraboiul facut de Funar si Vadim la Cluj , spectacolul dat de Adrian Paunescu si George Pruteanu in PDSR , motiunea discutata ieri in parlament au facut ca o stire ardeleana sa treaca neobservata . 
" Provincia " , un supliment al ziarelor " Cronica " si " Ziua de Ardeal " , a devenit publicatie autonoma . 
ei si ! , vor zice amatorii de senzatii tari . 
drum lung , cale batuta ! 
ce legatura are o revista cu parlamentul si cu motiunea de cenzura ? 
intr - un fel , chiar n - are ! 
va mai curge multa apa pe girla pina cind aparitia unei publicatii va putea influenta comportamentul politicienilor romani . 
si totusi de ce este atit de importanta transformarea revistei " Provincia " intr - o publicatie de sine statatoare ? 
in primul rind , cititorii nostri ar trebui sa stie ca amintitul supliment - de saptamina trecuta , revista - este realizarea comuna a unor intelectuali romani si maghiari . 
in loc sa se hiriie , sa se ciomageasca sau sa se scuipe , acestia , in buna pace , au scris si scriu fiecare ce crede , cum ii dicteaza constiinta . 
nu sint prea batrini pentru a fi marcati de anii Dictatului de la Viena . 
dar nu sint nici atit de tineri incit sa fie necopti si trecuti numai prin fata bibliotecilor . 
ceva ii mai caracterizeaza pe cei de la " Provincia " . 
nu prea cad pe spate cind e vorba despre Bucuresti . 
nu - i bat la porti pentru afirmare , nu sint fascinati de partide , nu se uita in gura politicienilor importanti . 
si le zic bucurestenilor " mitici " . 
de fapt , nu transformarea suplimentului in revista este stirea cea mai importanta . 
la lansare , politologul Molnar Gusztav a vorbit despre infiintarea unui " partid regional transetnic " . 
ce va sa zica asta ? 
ca , dupa unele sondaje , 40 la suta din ardeleni si banateni au votat cu alte partide decit cele parlamentare si ca spatiul acesta geografic lasa loc sau cere un astfel de partid transetnic , menit a reprezenta zona . 
adica , un partid cu romani , unguri si citiva nemti care au mai ramas , plus rromii amatori de implicare sociala . 
in aceasta idee sta chiar cuiul lui Pepelea ! 
deci , in timpul " razboiului pentru apararea limbii romane " , soldat cu discursuri ample , cu adunari populare , cu motiune si dezbatere in parlament , citiva intelectuali romani si maghiari se gindesc la cu totul altceva . 
nici ca le pasa de disputele dintre PRM si UDMR sau de spaimele unora ca limba romana va fi vorbita numai de iepuri . 
pe fondul circului din aceste zile , ideea partidului regional transetnic ar putea parea doar o atitudine polemica la adresa micimii partidelor de acum . 
unii chiar ar putea zice , ce frumos , in sfirsit se termina cu certurile astea continue , dominate , si la unii , si la altii , de un nationalism anacronic ! 
foarte bine , sa faca tinerii ardeleni , romani , unguri si germani , un partid armonios ! 
scapam si de UDMR , iar Vadim si Funar pot fi dusi in rezerve speciale pentru tratament ! 
nu va grabiti cu optimismul ! 
nu e chiar asa . 
in primul rind , ce - ar putea face un partid transetnic in care romanii nu se mai cearta cu ungurii ? 
doar n - o sa fie un partid pentru jucat biliard si popa - prostul ! 
trebuie sa se bata pentru ceva ! 
abia aici incepe marea belea . 
partidul transetnic se va bate pentru dezvoltarea regionala ! 
cei de la " Provincia " sustin ca a trecut vremea Aliantei Civice si a Grupului de Dialog Social si ca , in loc sa se certe , gruparile etnice din aceasta regiune s - ar putea concentra asupra intereselor care le unesc . 
si care sint acelea ? 
banii dati bugetului de stat de catre miile de societati comerciale din Transilvania si utilizati de catre politicienii de la Bucuresti ( dupa ce si - au facut plinul ) in " gauri negre " din economie sau in zone sarace . 
programul inca neelaborat al grupului " Provincia " nu e foarte departe de ideile lui Sabin Gherman , dar nici aproape . 
de altfel , editorii revistei s - au si detasat categoric de autorul manifestului " M - am saturat de Romania ! " . 
intr - un anume fel il considera primitiv si depasit ! 
de fapt , acest partid transetnic , daca se va infiinta vreodata , va pune probleme mult mai grele politicienilor de la centru . 
pe fondul neputintei acestora , nu - i exclus sa infloreasca gindul ca regiunea s - ar putea apropia si chiar integra mult mai repede in Uniunea Europeana decit intreaga Romanie . 
ne place , nu ne place , proiectul " Provincia " are deja o saminta pusa . 
teoretic , el poate evolua pina la stadii care acum ne scapa . 
pe fundalul zgomotos creat de latrai , un grup de intelectuali ardeleni au pus bazele unei alte ipoteze de lucru . 
