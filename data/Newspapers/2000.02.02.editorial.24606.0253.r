in acele zile de ianuarie ne intrebam doar un singur lucru . Si daca dupa aparitia revistei ne aresteaza pe toti ? 
cite saptamini de fericire a avut Primavara de la Praga ? 
si cite zile de libertate a numarat " contrarevolutia " din Ungaria ? 
cam acestea erau intrebarile care ne bintuiau creierele infierbintate de caderea lui Ceausescu ! 
cit va tine ? 
si nici macar nu exista o lege care sa ne permita sa functionam . 
cea referitoare la intreprinderile mici si mijlocii ( Decretul - lege 50 / 1990 ) a fost adoptata abia in martie . 
ce - o fi , o fi ! 
vintul schimbarii era prea puternic ca sa nu duca departe . 
si daca e s - o facem , de ce n - am incerca sa ne legalizam ? 
impreuna cu Mihail Carciog am mers la Finante , la Capitala , si am facut o declaratie de autoimpunere . 
ceva in genul , noi , mici meseriasi , vom presta urmatoarea activitate , vom cheltui cam atit , vom cistiga urmatoarele sume si va ramine profitul X din care vom plati statului ca orice contribuabil . 
asa s - a nascut Societatea " Expres " si , peste citeva zile , a aparut primul numar al revistei . 
chiar nu aveam nici un ban , desi , dupa a treia saptamina de existenta , dimineata , la coada la lapte , se discuta despre salariile in dolari pe care le primesc redactorii . 
unul dintre ei , aflat in fata divortului , s - a trezit cu o cerere din partea sotiei . Voia sa - i comunicam exact cifra in dolari pe care respectivul o primeste pentru ca instanta sa poata stabili nivelul pensiei alimentare . 
respectiva doamna spunea ca , din informatiile ei , leafa ar depasi 5.000 de dolari pe luna . 
am ris cu lacrimi . 
noi aveam doar vechea mea masina de scris si telefonul cu interior al tipografiei din Strada Brezoianu . 
intr - o singura camera ne adunam cu totii . Si difuzori , si redactori , si secretara , si contabilitate , si conducere . 
daca n - am fi fost atit de excitati de sansa si mirosul libertatii chiar ar fi trebuit sa percepem enormul ridicol al situatiei . 
aratam ca intr - o aventura de inceput de lume . 
tocmai din cauza improvizatiei usor de spulberat am recurs la un artificiu . 
cu banii cistigati din vinzare am cumparat primele doua camioane . 
nu stiam ca ne vor fi necesare la cu totul altceva . 
le - am luat ca , in cazul in care vom fi interzisi , sa avem cu ce merge in Piata Victoriei spre a fi vazuti si a protesta . 
Cocotati pe cele doua platforme , nu puteam fi dislocati foarte usor , nici scuipati , nici luati in suturi . 
in citeva luni , camioanele s - au dovedit a fi salvatoare . 
pentru ca partidele politice sa - si poata pregati campania electorala , am fost scosi din tipografiile bucurestene si trimisi la Alexandria . 
cu camioanele am carat hirtia necesara , cu camioanele am adus revistele in Bucuresti si le - am distribuit . 
tot cu camioanele era s - o incurcam la mineriada , cind s - au intors goale in Bucuresti . 
revista " Expres " din acea saptamina n - a aparut niciodata pentru ca muncitorii tipografi au amenintat ca o vor arde in mijlocul orasului . 
tot atunci , minerii furiosi , condusi de un civil , au sapat in pivnita cladirii in care ne mutaseram pentru a scoate la iveala tiparnita de dolari pe care , vezi Doamne , am fi primit - o din America ( noi neavind in acel moment nici macar un amarit de copiator ) . 
au fost anii de inceput ai economiei de piata romanesti , ai libertatii de exprimare , dupa caderea comunismului . 
si pe la Societatea " Expres " au trecut Nicolae Cristache , Ilie Serbanescu , Alina Mungiu , Ion Cristoiu , George Pruteanu , Rasvan Popescu , Vladimir Pasti , Florin Tudose si foarte multi altii , nume cunoscute acum in mass - media , in politica sau in diferite domenii ale stiintei si artei . 
de citeva ori , statisticile anuale ale Camerei de Comert si Industrie a Romaniei au desemnat Societatea " Expres " ca fiind cea mai puternica dintre firmele mari . 
in septembrie 1998 , " Expres " , nascuta intr - o incapere de la Tipografia " Universul " , batea in cuie asocierea cu Gr & uuml ; ner und Jahr AG din grupul Bertelsmann ( unul dintre primele trei grupuri de media ale lumii ) , trecind astfel de la conditia modesta a initiativei naive la cea de grup solid , multinational , bazat pe rigoare si eficienta . 
la zece ani de la infiintare , Grupul " Expres " se pregateste de marile dezvoltari care vor incepe curind . 
din acest punct de vedere , " Expres " este deja o societate europeana . 
pe zi ce trece , cititorii " Evenimentului zilei " se vor bucura de roadele independentei , ale profesionalismului si ale seriozitatii . 
dupa zece ani , sloganul de inceput al " Expres " , " Nu tace , nu minte si nu iarta " , continua sa fie valabil . 
si abia acum , mai simplu de aplicat in viata . 
