spre marea satisfactie a ministrului apararii publicam scrisoarea dumneavoastra in numarul de azi al ziarului , ca pe " un elementar Drept la replica " ( desi n - am prea inteles daca e un drept la replica al presedintelui Romaniei , al dumneavoastra personal sau al amindurora ) . 
cum nu apare decit semnatura dumneavoastra , ma vad obligat sa fac si aceste precizari , ca nu cumva cititorii sa se lase furati de fermitatea tonului din textul scrisorii . 
chiar de la inceput afirmati ca " modul in care tratati acest subiect extrem de sensibil este de neinteles si de neacceptat , fiind in esenta un atac grosolan la adresa democratiei si a  statului de drept , a valorilor pe care se bazeaza ele " . 
sa fie acesta un motiv pentru care Ion Iliescu nu s - a pronuntat public niciodata in legatura cu prabusirea FNI , cu implicarea lui Sorin Ovidiu Vintu si a celorlalti responsabili de acest dezastru ? 
pardon ! 
era sa uit . 
de la inaltimea sensibila a domniei sale si respectind grosolan separatia puterilor in stat , Ion Iliescu a spus despre Nicolae Vacaroiu ( citez din ziarul " Adevarul " ) : " Il voi apara tot timpul pentru ca il consider un om cinstit , un om corect si este un profesionist foarte bun " . 
aceasta neutra afirmatie a fost facuta nu pentru Nicolae Vacaroiu tata , sot si cetatean roman , ci in legatura cu implicarea , ca presedinte al Senatului , in Banca de Investitii si Dezvoltare , demonstrindu - se , cu dovezi facute publice , ca dinsul a invirtit bani de la Sorin Ovidiu Vintu . 
in plus , Vacaroiu a infiintat o banca , demers pentru care , socotindu - se un Hagi al Finantelor , a primit prea putin ( doar 10 miliarde de lei ! ) . 
frumoasa si iluzoria separare a puterilor in stat nu mai functiona cind era vorba despre un apropiat al presedintelui ! 
de aceea domnia sa l - a aparat in fata acuzelor publice . 
ar trebui sa va cer scuze ca indraznesc sa cred ca domnul Vacaroiu n - a fost si nu va fi cercetat in legatura cu amintitele implicari exact pentru ca seful dumneavoastra a spus " Il voi apara tot timpul " . 
fiti , va rog , amabila si spuneti asta si celor care au pierdut la FNI si striga disperati prin Bucuresti . 
poate le trimiteti si acestora un " Drept la replica " pentru a - l lipi pe saracia lor ! 
revin la " acest subiect sensibil " , adica la cazul Vintu - FNI . 
va cer scuze pentru impolitetea de a insista aproape prosteste . 
sensibil de ce ? 
nu - i place domnului presedinte sa vorbim despre cea mai mare frauda financiara din istoria Romaniei ? 
e sensibil la persoana lui Sorin Ovidiu Vintu ? 
are vreo obligatie fata de acesta ? E vorba doar de donatia catre Fundatia Romana pentru Republica si Democratie , cind s - au primit doar 300 de milioane ? 
sau e vorba de " sensibilitati " mai importante , legate de relatia amintitului cetatean cu persoane de la virful partidului si din preajma domnului presedinte ? 
vedeti , eu nu insinuez ca ar fi fost in legatura , desi unii oameni spun ca presedintele PDSR de atunci , prin 1997 , l - ar fi recomandat personal pe tinarul om de afaceri . 
evident , neavind dovezi , nu ne permitem sa ne imaginam ca l - ar fi recomandat si pe Nicolae Vacaroiu ! 
Stimata domnisoara Corina Cretu , imi mai scrieti ca " nu aveti dreptul sa pledati si sa incitati pentru exercitarea de presiuni politice asupra actului de justitie " . 
pardon ! 
nici n - am pledat si nici n - am incitat , pacatele mele ! 
o tara intreaga e disperata din cauza presiunilor politice facute asupra justitiei si din cauza coruptiei din interiorul acesteia si ma mira sa aflu ca tocmai eu pledez si incit la asta . 
stiti vorba romaneasca cu cine zice ala este ! 
pai , noi , ca si cetatenii , asta reclamam . 
in incheiere as vrea sa va impartasesc surprinderea mea . 
nu in legatura cu tacerea si sensibila neimplicare a presedintelui in scandalul FNI ( pe care toata lumea le vede si pe seama carora se pune inclusiv tergiversarea aflarii adevarului ) , cit pentru ca am comis " un atac grosolan la adresa democratiei si a statului de drept " , democratie si stat de drept la care presedintele munceste neobosit inca din copilarie . 
si , pe neasteptate , prin vocea dumneavoastra ferma , le apara in fata unui atac extrem de periculos , comis de un neinsemnat ca mine . 
cu indoieli profunde , acelasi ! 
