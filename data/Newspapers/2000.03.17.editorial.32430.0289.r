banul si politica ( I ) 
sa faci politica si sa ai bani par doua lucruri extrem de vinate dupa executia de la Tirgoviste . 
ele au mers mina in mina , avind chiar tendinta de a se contopi intr - un fel de ideal de circumstanta . 
am putea spune ca , timp de citiva ani buni , a fost o moda . 
si chiar continua sa mai fie . 
cine nu l - a admirat pe Viorel Catarama ? ! 
mobila , masini , firma de milioane de dolari , fost vicepresedinte la un partid istoric , parlamentar . 
emisiuni de televiziune , interviuri , declaratii rasunatoare , discursuri , invitatii la receptii . 
am trait cu totii iluzia ca banul te face apt pentru politica si politica te ajuta sa - l inmultesti . Adica , o relatie cum nu se poate mai fericita , mai ales ca ea parea sa marcheze renasterea unei traditii romanesti . 
gindul zbura imediat la familia Bratienilor , cei mai bogati romani care , de - a lungul deceniilor , au invirtit politica pe degete . 
mitul Bratienilor , si bogati , si cu anvergura in politica , implicati in momentele de rascruce ale istoriei Romaniei , a hranit visul si a sporit iluzia . 
si astazi , liberalii tineri , de 25 - 30 de ani , care au firme si au reusit sa faca oaresce bani , se considera si sint priviti ca mari sperante ale partidului . 
cind , la un seminar organizat de ei , am afirmat ca boala grea a politicii romanesti vine de la amestecul afacerilor cu politica , de la absenta unei democratii nete intre doua lumi care ar trebui sa fie corect separate , ei au sarit ca arsi . 
m - au acuzat inclusiv de conceptie marxista , de incapacitatea de a intelege miscarea liberala , de ingustime la minte . 
ba , pentru a ingrosa bascalia , i - au invocat pe Silvio Berlusconi , ca model de politician si om de afaceri , pe Bernard Tapie , pe Viktor Cernomirdin si pe presedintii americani , niciodata saraci inainte de Casa Alba . 
acea disputa ( la care Marian Munteanu se socotea si el o simbioza fericita de fiinta politica si minuitor de bani ) m - a determinat sa revin asupra subiectului , mai ales ca ani intregi am persistat intr - o eroare . Chiar mi s - a parut ca aceste lumi diverse , aceste limbaje distincte , aceste moduri diferite de a fi se pot imparti fara prea multe riscuri . 
pina la afacerea SAFI , Viorel Catarama a fost privit cu consideratie si ca om de afaceri , si ca politician . 
exemplul celorlalti liberali ( recunoscuti pentru simtul banului , dar si pentru abilitatea politica ) mi - a intretinut eroarea , mai ales ca din postura de opozanti , cu greu puteau fi banuiti de suprapuneri necinstite de teritorii . 
abia acum , dupa zece ani de tranzitie si dupa experiente violente , sintem pe cale de a accepta separarea . 
din ce in ce mai des viata ne arata ca granita trebuie bine marcata , daca nu cumva delimitarea ar trebui intarita prin legi , ziduri si sirma ghimpata . 
sa revenim la traditii . 
secolul trecut , marcat de un avint democratic , a dat destui " boieri " implicati in politica . 
pe masura ce democratia a facut progrese , politica a devenit o profesie , o forma separata de putere , cladita pe voturi . 
bogatia nobilului sau a omului de afaceri a continuat sa se masoare in bani , puterea omului politic a venit din imaginea sa , din credibilitate , evaluata in sustinatori . 
vreme indelungata insa politica n - au putut face cu mare succes decit cei lipsiti de grija zilei de miine : fosti oameni de afaceri , plictisiti de bani , sau mostenitori norocosi , cei care , prin testamente , au primit bani facuti de mult ( " old money " ) . 
prezenta lor in partide era ca un hobby , un mod de a - si arata generozitatea . 
Bratienii si Cantacuzinii , Sturzestii si Ghiculestii au fost bogati inainte de a intra in partide . 
comunistii si sindicatele au avut si ele un merit in deschiderea scenei politice si pentru saraci . 
doar cel de - al doilea razboi mondial a reconsiderat aparitia politicianului fara rusine , proprietati si mosteniri . 
abia in ultimele decenii democratia s - a perfectionat si a produs noi reguli . 
asa a aparut , in mai toate societatile avansate , reglementarea ca politicienii , inainte de preluarea puterii , sa - si declare averile . 
nevoia a mers chiar mai departe . S - a ajuns pina la formularea unor obligatii similare si pentru functionarul public . 
raspunderea aceasta vine de la o schimbare majora de sens . 
omul politic si functionarul public nu mai sint nici norocosi , nici privilegiati , nici fiinte superioare fata de semenii lor . 
din stapini , cele doua categorii au devenit slujbasi ai comunitatii . 
a conduce nu mai este un drept picat din cer , ci o onoare conferita de ceilalti . Si ea nu poate fi tratata decit cu o maxima devotiune . 
din acest punct de vedere , si Berlusconi , si Bernard Tapie nu pot fi considerati decit niste aventurieri . 
au facut bani si argintii le - au exacerbat orgoliile , facindu - i sa creada ca pot gestiona la fel de bine increderea oamenilor si treburile publice . 
