nu ma rabda sufletul sa nu fac o paralela intre locul meu obisnuit de mers in weekend , adica Sinaia , si Grand Bonnard , din Alpii francezi , nu departe de Chamonix si Gstaad , unde am ajuns din intimplare cu o saptamina in urma . 
totul e din lemn , cu balcoane incarcate de flori , cu magazine mici si cochete , in care gasesti toate soiurile de brinza si mezeluri facute pe la fermele din preajma . 
multe seamana cu o gospodarie taraneasca extrem de dichisita in care sint prezentate toate bunatatile ce pot fi produse intr - un satuc de munte . 
alaturi se gasesc restaurante , si ele mici , construite tot din lemn , cotropite si ele de flori ( desi aici iarna e mai aspra decit la Sinaia ) , magazine cu echipament sportiv , librarie cu toata presa la zi si artizanat cit cuprinde . Va puteti imagina pe marginea drumului biciclisti sau schiori construiti din baloti de fin ? ! 
farmecul local , dincolo de frumusetea lemnului si a bogatiei florale , e arta decorativa realizata din bogatia locului : finul de munte . 
la Grand Bonnard , in afara de mult bun gust si de armate de turisti , nu e nimic deosebit . Pantele muntelui nu - ti taie respiratia . 
peisajul , fara a fi urit , e departe de a fi o nebunie . 
Sinaia are cel putin cinci stele in plus . Si , cu toate acestea , Grand Bonnard e o bucurie , in timp ce Sinaia , cu tot Pelesul , cu tot peisajul stincilor Bucegilor , cu toata frumusetea padurilor seculare , cu Cota 1.400 , e o rusine turistica . 
la Cumpatul se defriseaza cu salbaticie . 
Trailerele si tractoarele sparg strazile si conductele . 
de o luna , o conducta gaurita curge pe Strada Girbovei . 
n - o repara nimeni , desi orasul sufera din cauza lipsei de apa . 
cu exceptia celor citeva sute de metri de centru , unde brutaria , cafeneaua si beraria Deutschland arata ca in Occident , restul e jale . Fie e in† constructie , fie n - a fost reparat niciodata . 
drumul spre Cota 1.400 e un fel de sosea pietruita ( prin oras ) din care cineva a furat pietrele . 
de la " Taverna sirbului " ( alt loc ingrijit si de bun gust din Sinaia ) pina sus la Cota e un fel de… surprize , surprize . 
portiuni de sosea buna alterneaza cu gropi sau cu alunecari de teren . 
e intretinuta de parca ar duce la dusmanii poporului . 
rusinea cea mai mare este la Cota 1.400 . 
un aer de abandon , de neputinta si prost gust , cu hotelul aratind ca un camin muncitoresc , cu gunoaie peste tot , cu chioscuri de tabla pe care se vad plinsetele ploilor si ale zapezilor . 
intr - unul dintre cele mai frumoase locuri din muntii Romaniei gasim o decadere , un dispret si o mizerie de lumea a cincea , cu gunoaie , fum de mici si manele , cu zdrente intinse la uscat , cu servicii de doi lei . 
nu stiu cui apartine acest loc atit de disputat . 
dar cum arata strazile din Sinaia , drumul pina la Cota si mai ales cum s - a putut distruge acest loc e o treaba a Ministerului Turismului si a primariei orasului , daca nu si a Oficiului pentru Protectia Consumatorului . 
in cele din urma , chiar a fiecaruia dintre noi . 
daca Romania nu poate face din Sinaia si din Cota 1.400 o tentatie turistica , atunci de ce ne - am mai astepta la venituri din aceasta industrie , de ce ne - am mai bate cu pumnii in piept ca avem o tara frumoasa ! 
chiar vrem sa confirmam cu orice pret ironia care a inceput sa insoteasca exclamatiile legate de Romania . 
e vorba de amaraciunea exprimata prin cuvintele " Pacat ca - i locuita " . 
