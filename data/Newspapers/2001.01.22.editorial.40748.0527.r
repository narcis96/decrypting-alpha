in sfirsit , vedem si noi cum functioneaza democratia si ce surprize interesante poate aduce ea . 
cui ii trecea prin minte , cu citeva zile in urma , ca Dudu Ionescu va pierde alegerile din PNTCD , dar nu in favoarea lui Ioan Muresan , ci a lui Andrei Marga ? ! 
si cine isi imagina ca lucratorii din umbra , Nicolae Ionescu - Galbeni si Remus Opris , vor deveni niste oarecare ? 
vineri , in prima zi a Congresului , toate jocurile pareau facute , iar taranistii - condamnati sa piarda ani si ani pina la o redresare politica . 
si asta ii pastea fara nici o indoiala , cei patru candidati la scaunul lui Ion Diaconescu neputind alcatui , nici toti la un loc , o figura de lider credibil . 
numai ca , in democratie , socotelile de acasa nu se potrivesc intotdeauna cu cele din tirg , cu atit mai mult daca se fac pe niste ruine . 
a trebuit sa cada rau de tot PNTCD pentru ca vocile mieroase de pe linga Ion Diaconescu sa dispara , iar lucraturile soptite ale marilor tragatori de panglici sa nu mai conteze . 
abia prin ce s - a petrecut vineri si simbata , taranistii s - au trezit la viata . 
au iesit din cochilia lor necrozata de iluzii si au inceput o lupta pe viata si pe moarte . 
cei care s - au vazut cistigatori inca inainte de inceperea Congresului nu si - au putut crede ochilor . 
au asistat neputinciosi la o lovitura de teatru . 
din cenusa , din umilinta , gruparea s - a rasculat ca in fata unei amenintari a neantului . 
ce s - a petrecut in aceste zile la PNTCD e unul dintre cele mai importante fapte democratice din acesti 11 ani . 
conducerea unui partid sub umbrela caruia s - a asezat multa umplutura a revenit nu celui pregatit sa cistige , ci omului cu cele mai multe calitati . 
Andrei Marga face astfel un pas enorm . 
de la conditia de taranist discret ( unii erau dispusi sa - l considere chiar " de ocazie " ) a trecut direct in frunte . 
taranistii demonstreaza - prin modul fierbinte in care s - a desfasurat Congresul - ca , in ciuda greselilor si a caderii spectaculoase , alcatuiesc un partid care poate renaste chiar mai repede decit eram tentanti sa credem . 
de ce spun asta ? 
pentru ca Andrei Marga nu este un politician aerian , un filozof ajuns din greseala printre taranisti . 
numai cei care nu - l cunosc ar putea gindi atit de naiv . 
dincolo de aerul sau academic , uneori cam pretios , dincolo de tacerile sale , clujeanul e un om care vrea puterea . 
se struneste perfect , pune la cale strategii abile si isi urmareste scopul pina la atingerea lui . 
cei care cunosc dedesubturile vietii universitare clujene ar putea depune marturie ca Andrei Marga nu e un filozof nevinovat , ci un competitor nemilos . 
din acest punct de vedere , cine isi imagineaza ca fostul ministru al invatamintului va fi petala de trandafir cu adversarii , se insala . La fel si cei care cred ca va face un act de generozitate , cedind acest partid unui candidat din umbra . 
spre marea stupefactie a celor care nu - l cunosc , Andrei Marga nu se va multumi doar cu relansarea PNTCD , ci va incerca mult mai mult . 
nu - i exclus ca in urmatorii ani sa - l vedem tintind la pozitii mult mai inalte . 
si chiar sa reuseasca sa le obtina . 
un alt om care se poate socoti cistigator este blajinul Vasile Lupu . 
sugubat , pus pe vorbe dulci , el s - a dovedit a fi un alt adversar de temut . 
a demonstrat - o si cu Legea retrocedarii padurilor . 
s - a tinut de capul colegilor din PNTCD si din celelalte partide din parlament , s - a lasat luat in bascalie , s - a imbracat ca badia si a pus la cale spectacole taranesti , dar a reusit . 
are in cont una dintre putinele legi taraniste trecute prin parlament . 
asa ca nu e de mirare ca a izbutit sa intoarca si Congresul . 
prin alegerea sa in pozitia a doua in PNTCD , structura de comanda a partidului istoric se schimba radical . 
nu mai avem nici un senior ! 
PNTCD isi incheie astfel o perioada nefericita , cind nu - i putea trimite la plimbare pe cei intorsi din puscariile comuniste , dar nici nu avea vigoarea de a raspunde ferm provocarilor unei Romanii in tranzitie . 
congresul PNTCD s - a incheiat cu o surpriza de proportii . 
un partid pe care il credeam la pamint , obosit si sfisiat de orgolii ieftine , gaseste resurse pentru redresare si lanseaza pe scena politica romaneasca un om cu ambitii mari , dublate de cultura si o solida experienta organizatorica . 
asta da , lovitura ! 
