chiar este de admirat acest Arhiepiscop al Sucevei sI Radautilor . 
un om scund , cu o fata osoasa , o barba oarecum ravasita , si doi ochi ca taciunii , mai aprig decit presedintele unui partid de opozitie . 
de ani si ani , IPS Pimen nu tace . 
nu de mult , el a amenintat ca se va duce si la Strasbourg . 
a depus o plingere la Comisia de abuzuri a Camerei Deputatilor , unde a fost audiat ieri . 
presa s - a inghesuit sa - l intimpine asa cum o face numai cu marile vedete , stiind ca IPS Pimen nu este zgircit cu cuvintele aspre la adresa guvernantilor . 
si ieri Arhiepiscopul Sucevei si Radautilor a spus ca " majoritatea celor care se opun retrocedarii se infrupta de - a binelea din padure " . 
adica guvernantii ! 
el a mai declarat ca " se lucreaza sub umbra unei legi " si ca , in Bucovina , din fosta padure a bisericii ortodoxe " s - a taiat in mod barbar " . 
Arhiepiscopul Sucevei si Radautilor si - a continuat astfel demersurile pentru retrocedarea celor 192.000 de hectare confiscate de la Fondul Bisericesc Ortodox pina in 1949 . 
la sfirsitul intilnirii , membrii Comisiei de abuzuri a Camerei Deputatilor au promis ca vor initia un proiect de lege privitor la retrocedarea unor suprafete mai mari de 30 de hectare ( cit prevede maximum Legea 400 / 2002 ) . 
nu stim ce va prevede noul proiect . 
un lucru e cert ! 
Arhiepiscopul Sucevei si Radautilor se bate cum n - a facut - o nici o alta fata bisericeasca . 
si incercarile sale de a recupera padurile confiscate impresioneaza . 
dau curaj si pilda si celor care se tem sa o faca . 
toata zbaterea acestei fete bisericesti are meritul de a insufla curaj si altora , din biserica si din afara ei , in incercarea de a se lupta pentru drepturile unei comunitati . 
stiu ca se pot gasi multi cititori care sa se intrebe la ce i - ar putea folosi bisericii o suprafata de 192.000 de hectare . 
ba , unii ar putea sa il parafrazeze pe arhiepiscop , care i - a acuzat pe guvernanti de " lacomia care le - a intunecat mintile " , spunind ca , la urma urmei , prin redobindirea padurilor , si biserica ar putea fi acuzata de acelasi lucru . 
la o privire fugara , chiar sint cititori care cred asta , uitind insa un lucru . 
ca inainte de a discuta despre lacomie sau nelacomie , despre saracie sau bogatie , mai este o problema . 
padurile au fost proprietatea de drept a celor care le revendica si au fost confiscate intr - un mod samavolnic . 
si cu alte biserici s - a intimplat acelasi lucru . 
e vorba despre proprietatile Bisericii Greco - Catolice sau ale unor comunitati mai putin numeroase . 
in cazul acestora , situatia ar putea fi privita in acelasi fel . 
au avut multe proprietati cind erau multi , mari si puternici , le - au fost confiscate , iar acum , la retrocedare , cind sint mult mai putini , de ce sa le restituim toate bunurile , mai ales ca e vorba de foarte putini oameni si nu mai au ce face cu ele ! 
judecata , chiar daca suna oarecum , ramine profund nedreapta , mai ales ca ea contravine principiului proprietatii . 
a lor a fost , a lor trebuie sa fie ! 
si ei vor decide ce se va petrece cu bunurile redobindite ! 
curajul si incapatinarea Arhiepiscopului Sucevei si Radautilor , IPS Pimen , au pretul unei incurajari pentru toti cei care lupta sa - si redobindeasca proprietatile . 
si , in acelasi timp , ar putea pune pe ginduri multimea fetelor bisericesti mieroase in fata tuturor exceselor puterii . 
o mina de om , subtirel , uscat , dar cu suflet viteaz , le da un exemplu ! 
