nimeni nu stie cum se cheltuiesc banii pentru imaginea externa a Romaniei . 
si nici cit folos aduc tot felul de actiuni de promovare . 
cu siguranta insa , trei sferturi din masurile cuprinse in programul pentru aderare la NATO al guvernului Nastase ne pot aduce mai multa credibilitate decit toate simpozioanele si concertele la un loc . 
si poate ne costa ceva mai putin ! 
daca luam la puricat solicitarile NATO si programul executivului descoperim cu uimire ca nici nu e atit de greu sa faci ceva . 
o exceptie este capitolul privind restructurarea armatei . 
aceasta presupune bani , disponibilizari de oameni , desfasurari de misiuni si programe . 
toate acestea nu se pot realiza batind din palme . 
pe cind celelalte suna " omeneste " . 
planul prevede o lege referitoare la declararea averilor demnitarilor . 
pai , si romanii cer asta ! 
vor sa afle cu ce avere intra si ies alesii nostri , pentru ca transparenta sa ii oblige sa - si puna botnita . 
legea respectiva nu costa decit niste zile munca / parlament , plus nitica buna - credinta . 
o lege privind conflictul de interese . 
nu asta cer electoratul , presa si Traian Basescu ( uitind ca si el era actionar ) ? ! 
un cod de conduita a functionarului public . 
ce , ne strica ? ! 
sau era greu de facut ? 
doi juristi , trei experti si patru demnitari pot face un proiect in doua dupa - amieze . 
sau legea finantarii partidelor politice . 
nu e si asta o belea de atitia ani ? ! 
nu reprezinta modul de finantare de acum o cauza principala a banilor negri , a hotiilor si numirilor in functii cu titlu de recompensa ? 
trebuia sa asteptam sa ajungem pe ultima suta de metri ? 
e de - a dreptul incredibil ca am putut pierde atita vreme fara sa realizam ca , si daca nu am fi dorit aderarea la NATO , tot aveam nevoie de o lege in baza careia comunitatile de afaceri sa fie consultate si implicate in stabilirea unor decizii care le privesc . 
nu ne - am saturat de hotariri timpite luate de tot felul de ministere , ba , citeodata , si de parlament ? 
chiar si constituirea unui birou  unic de contact pentru investitorii straini nu este o noutate . 
si Emil Constantinescu a numit un ombudsman si s - a ales praful de el , ca si de biroul unic de inregistrare a unei firme ( unde acum dureaza de doua ori mai mult ca inainte ) . 
e asa complicat sa rezolvam problemele din legislatia privind adoptia ? 
imaginati - va ca nu avem un procuror delegat din partea Romaniei care sa lucreze cu centrul european SECI ! 
e o chestiune mai complicata decit numirea prefectului de Constanta ( unde postul e vacant de citeva luni , si toate gruparile se lupta sa - si impuna omul ) . 
centrul SECI e in Bucuresti si sint de ajuns o hirtie cu cinci - sase rinduri semnate de ministru , plus un plic timbrat . 
citind toate acestea iti vine sa te intrebi , de ce Dumnezeu nu le - am facut pina acum ? 
de ce am pierdut vremea cu lucruri mai putin importante ? 
de ce institutiile statului nu au asternut pina acum pe hirtie aceste proiecte de legi ? 
si de ce " malaxorul " legislativ , acum in viteza a patra , nu le - a prins si pe acestea ? 
daca pina in toamna izbutim sa bifam toate legile care nu necesita bani , ci zile de munca in guvern si parlament , atunci chiar putem spune ca facem pasi in procesul de integrare euroatlantica . 
dar nu putem raspunde la o intrebare foarte simpla . 
ce naiba am facut pina acum si pentru ai cui ciini am taiat frunze frumos mirositoare ? 
