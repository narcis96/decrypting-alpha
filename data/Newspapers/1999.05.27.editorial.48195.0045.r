duminica , Silviu Brucan pe post de celebra ghicitoare Omida zicea ca Theodor Stolojan nu are loc in guvern pentru simplul fapt ca nu incap doi economisti . 
intr - un guvern condus de Adrian Nastase sau de Teodor Melescanu , mai c - ar merge si si - ar gasi locul . 
parerea ar fi cit de cit corecta daca Radu Vasile ar fi economist , iar nu absolvent de istorie si un bun profesor la istoria doctrinelor economice . 
de buna seama ca nu - i nici o rusine sa fii istoric , chiar si de doctrine economice . 
drept dovada ca la o asemenea pregatire poti ajunge si premier . 
alta este insa povestea . 
Radu Vasile a refuzat violent o eventuala implicare a lui Theodor Stolojan in viata guvernului pe motiv ca nu face parte din coalitie . 
alta obiectie importanta nu exista . 
talentul lui Radu Vasile i - a dictat sa spuna ca numai o remaniere guvernamentala ar putea duce la o asemenea cooptare . 
din punct de vedere legal , Radu Vasile are dreptate . 
ar fi trebuit modificata legea de organizare a guvernului , ar fi fost necesare o discutie in coalitie si o decizie pentru desemnarea celui care sa ocupe un asemenea post . 
respectind buchea legilor , un asemenea fapt s - ar fi putut produce cu destula pierdere de vreme . 
si nici alta cale nu se putea gasi decit apelind la o procedura dimboviteana . 
s - o descurcam peste noapte . 
numai ca asta nu tine din cauza orgoliilor si adversitatilor aruncate in joc . 
Radu Vasile nu - l vrea pe Stolojan , si pentru asta pune degetul pe paragraful de lege . 
nu are curajul de a spune , sigur ca da . Sintem dispusi sa colaboram si sa ne consultam cu orice om care este in stare sa ne dea o idee sau o mina de ajutor pentru a scoate tara din impas . 
intr - o asemenea situatie , premierul ar fi riscat sa se trezeasca in fata unei oferte publice din partea lui Stolojan . 
vin si eu sa dau o mina de ajutor ! 
or , intr - o asemenea imprejurare , premierul ar fi fost pus sa - si compare ( sau sa - si confrunte ) reactiile adeseori amatoristice cu meticulozitatea unui incapatinat trecut si prin experienta Bancii Mondiale . 
asa ca a cistigat formula tontoroiului cu girul coalitiei , decit una care sa aduca un spor de competenta , bazata pe o diminuare a orgoliilor . De partea cealalta , Emil Constantinescu a incercat marea cu degetul . 
n - a zis niciodata clar ca ar avea o asemenea intentie . 
dar a vrut sa vada reactia . 
si daca tine , tine . 
intra si Stolojan in joc , o mai incaseaza si el din perioada aceasta grea si se linisteste , plus ca guvernul cistiga in competenta . 
daca nu tine , nu - i nimic , intra si el in Consiliul pentru imbunatatirea climatului de afaceri . 
aceasta noua gaselnita , dupa doi ani si jumatate de la preluarea puterii , are ceva comic . 
noi credeam ca plecarea PDSR va aduce exact o asemenea imbunatatire . 
or , ne - am trezit ca am ajuns doar in postura de a incerca o reparatie la ce s - a stricat intre timp . 
nu presedintia se ocupa de imbunatatirea climatului de afaceri . 
economia produce sau se blocheaza din cauza finantelor ( taxele ) , a parlamentului si a guvernului ( legile sau ordonantele de urgenta ) si a Bancii Nationale a Romaniei ( politica monetara ) . 
pentru ca presedintele a ajuns in situatia de a nu putea obtine nimic de la primele doua , el si - a confectionat o cirja cu rol economic . 
Inmiresmeaza putin aerul afacerilor si nimic mai mult , atita vreme cit premierul are propriile sale idei , iar coalitia din parlament este si ea distanta fata de Cotroceni . 
noul for consultativ de pe linga presedintie nu are cum sa faca mare brinza . 
se aduna , isi da cu parerea , propune presedintelui , eventual se pling unul altuia si cu asta basta . 
in ce masura ideile promovate vor ajunge sa devina proiecte de lege ne putem da seama dupa participarea celor de la guvern . 
adica la intilnirea - reuniune de la Cotroceni n - a participat nici un om din partea guvernului , ca si cum n - ar avea nevoie , iar economia noastra o bate pe cea americana . 
situatia seamana cu cea in care noi , binevoitorii si ingrijoratii din cartierul Militari , tragem un comitet consultativ pentru salvarea situatiei din Angola . 
nici dracu' nu ne baga in seama , dar sintem mindri de noua noastra opera politica . 
de fapt , nu e decit un razboi al nervilor si al orgoliilor dimbovitene . 
noi , care ne omoram cu firea sa fim uniti si sa ne vedem scumpa tarisoara cum se urneste , in privat ne dam la oase pina cind vedem stele verzi . 
iar progresul nu - i decit o lozinca . 
de dinsii inventata ! 
