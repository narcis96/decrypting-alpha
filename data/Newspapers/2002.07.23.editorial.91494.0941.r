povestea cu politistul care s - a ridicat de la masa in timpul nuntii sale pentru a prinde un hot are un anume farmec . 
e vorba doar de neobisnuitul situatiei . 
mai are sarm si pentru ca hotul de masini era mai zdravan decit mirele - plutonier . 
pentru asta el chiar merita felicitarile sefilor si respectul tuturor . 
este dovada faptului ca Madalin Stan este un politist adevarat . 
si daca ar fi fost doctor , iar cuiva i s - ar fi facut rau , si el ar fi trebuit sa - si faca meseria . 
fie si ca simplu mecanic auto , daca in dreptul alaiului s - ar fi stricat o Salvare ducind un bolnav , acelasi sentiment al datoriei ar fi trebuit sa - l smulga de linga mireasa si sa il determine sa se poarte responsabil . 
gestul lui Madalin Stan trebuie privit cu simpatie si in contextul general . 
e vorba de mii de situatii in care politistii se fac ca nu vad ce se intimpla . 
unii din comoditate , altii din interes . 
de citiva ani , in discutiile pe care le am cu diversi politicieni sau cu ofiteri superiori din politie revine o tema . 
de ce presa nu scrie frumos despre exemplele pozitive ? 
de ce atunci cind politistii fac gesturi de mare curaj , de eroism , ele sint trecute cu vederea ? 
ba un cunoscut politician dezvolta teoria conform careia aparitia modelelor in Romania ar fi conditionata de industria cinematografica . 
vezi , Doamne , in America , filmul artistic de valoare ar fi salvat societatea . 
cetateanul american a fost indoctrinat cu personajele din filmele proaste sau mediocre si astfel acesta a reactionat pozitiv fata de politist , de procuror , de judecator , de eroul anonim . 
in consecinta , si in tara noastra ar trebui sa se intimple la fel . 
adica televiziunile , ziarele si radiourile sa preamareasca faptele politistilor si ale procurorilor , ale tuturor celor care reprezinta institutiile statului . 
in acest fel , lucrurile vor intra in normal ! 
ce ziceti ? 
suna interesant ! 
esti chiar tentat sa dai crezare acestei teorii . 
numai ca ea nu rezista prea mult . 
oricit am vrea sa facem mare erou dintr - un politist serios care isi lasa mireasa pentru a prinde un infractor , oferind nuntasilor un spectacol pe cinste , nu putem ajunge prea departe laudind fapta plutonierului Madalin Stan . 
in primul rind , acel hot trebuia prins de politistul de serviciu in zona . 
in al doilea rind , n - am intretine decit o amagire . 
exemplul sau demn de toata stima nu este decit o picatura intr - un ocean . 
primul politist - erou ( in sensul filmelor americane ) va fi acela care , in ciuda opozitiei si strimbelor din partea sefilor , va fi in stare sa dovedeasca un potentat al zilei si sa demaste o structura corupta din sinul puterii . 
despre o asemenea izbinda chiar merita facut un film , iar autorii ei promovati pe toate canalele media . 
numai ca asa ceva nu ne - a fost dat sa traim si probabil va trebui sa mai asteptam ani buni . 
la fel si cu procurorii - eroi . 
din ce sa - i facem ? 
din mandatele de arestare date hotilor de masini sau fetelor de pe soseaua de centura a Bucurestilor ? 
ride lumea , iar aura lor se spulbera in doua zile . 
cum sa devina eroi nationali ( mama , ce bine ne - ar cadea unul ) cita vreme dosarele se fac la ordin ? 
cine le permite politistului si procurorului de azi sa investigheze puterea pina in pinzele albe ? 
nu se pot apropia de un mafiot mai mic , daramite de cei cu legitimatie de partid sau din preajma puterii . 
n - a incercat Dudu Ionescu sa stringa prostituatele de la Mahala in celebra ( altfel comica ) operatiune " Luna " ? 
si ce - a iesit ? 
opereta ! 
cum sa faci eroi si modele din vinatorii de purici cind pe noi ne calca elefantii si nu avem cui sa chitaim ? 
in America , filmele cu politisti au succes pentru ca un simplu detectiv ii poate investiga si pe guvernator , si pe congressman . 
ba chiar si vicepresedintele poate fi chemat la comisie sa dea socoteala ( vezi ce pateste Dick Cheney ! ) . 
si institutiile statului reactioneaza la abateri de la lege . 
nu fac nici o diferenta . 
la noi , ar trebui sa cream modele din cel care omoara un tintar si sa ne amagim ca intr - o buna zi acelasi individ va stirpi sacalii si lupii de care , momentan , eroul de la nunta nu se poate atinge in nici un chip . 
