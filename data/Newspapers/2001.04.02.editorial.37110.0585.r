ce ne - o fi apucat ca , peste noapte , sa mai trintim o Declaratie - Apel pentru sustinerea demersurilor Romaniei de integrare in NATO ? ! 
se razgindisera romanii ? 
nici vorba ! 
isi doresc acest lucru in aceeasi proportie covirsitoare . 
o fi aparut vreo controversa intre partidele politice ? 
n - am auzit ! 
or fi uitat americanii ce vrea Romania si or fi trimis niste intrebari pe adresa Bucurestilor ? 
din cite am auzit , n - au dat semne de curiozitate . 
au alte treburi mai importante ! 
iar functionarii de stat de la Casa Alba si din Congres n - au o memorie atit de scurta incit sa nu - si aduca aminte ce vrea Romania . 
si atunci , de ce , asa , nitam - nisam , o Declaratie - Apel ? 
pentru a mai mobiliza o data natiunea in slujba unui scop generos ? 
pentru a sublinia vointa hotarita a puterii actuale de a continua procesul de integrare euroatlantica ? 
si daca totusi acest eveniment politic construit ad - hoc are doar rolul de a lansa un semnal intr - un moment in care cei de peste Ocean par a ne fi uitat ? 
nu cumva tandemul Iliescu - Nastase s - a gindit sa transmita un mesaj , pe fondul unei nepasari a Aliantei ? 
poate - poate ! 
si daca tot ne - am reafirmat dorinta , de ce nu le - am spune si romanilor ca noi am vrut , am fost sinceri cind am formulat - o , dar , dupa cum se poarta ceilalti , razbat prea putine argumente pentru a ne vedea visul implinit . 
in consecinta , Ion Iliescu a spus ca “nu va fi o tragedie” daca nu intram in NATO , iar Adrian Nastase ca “lumea va continua insa si dupa anul 2002 , indiferent de rezultatul summit - ului de la Praga” . 
citind noi , asa , printre rinduri , intelegem ca primii doi reprezentanti ai Romaniei au serioase indoieli . 
asa ca incercarea de a lansa o Declaratie - Apel are mai degraba rolul de autoincurajare si de a arata poporului ca , din punctul de vedere al autoritatilor , am facut ce - am putut . 
daca nu ne vor primi , nu e vina noastra ! 
chiar daca Declaratia - Apel va fi semnata miercuri , sintem departe de a putea spune ca , dincolo de aceasta pozitie oficiala , exista in Romania o realitate conforma cu pretentiile Aliantei . 
chiori sa fie republicanii din SUA si reprezentantii NATO sa nu observe ca , in ciuda cuvintelor frumoase , in Romania , puterea a bolmojit povestea dosarelor fostei Securitati , ca s - a democratizat si modernizat folosindu - i tot pe cei vechi , proveniti chiar din acele structuri care au luptat impotriva SUA si a Aliantei . 
aud si ei ce povestesc reprezentantii FMI trecuti pe la Bucuresti , vad si ei cum revin in functii cei care erau pusi sub semnul indoielii pina in 1996 . 
chiar nominalizarea lui David Funderburk pentru postul de ambasador la Bucuresti pare a fi tot un fel de raspuns cu cuburi de gheata la bezelele noastre politice fierbinti . 
desi Mircea Geoana , ca presedinte in exercitiu al OSCE , a avut o multime de intilniri cu politicieni straini , atitudinea fata de Romania traverseaza o perioada de asteptare . 
sintem priviti din toate partile pentru a vedea ce fac “noii” de la Bucuresti . 
pina cind nu se va contura o parere , Ion Iliescu si Adrian Nastase stau mai mult pe acasa si asteapta invitatii la intilniri memorabile , la care nu - i invita nimeni . 
in absenta unor vizite importante , intilnirea de la Snagov se vrea un demers de politica externa , initiat doar de noi . 
o declaratie pro - NATO nu suna rau si e oricind bine venita , mai ales atunci cind celelalte proiecte , mult mai grele , nu pot fi indeplinite . 
decit sa motaim intr - un weekend , mai bine facem o declaratie politica . 
cine stie , poate foloseste la ceva ! 
sa - si faca si NATO un nod la batista . 
