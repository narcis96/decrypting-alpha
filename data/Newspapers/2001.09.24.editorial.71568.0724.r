de ce sint americanii atit de solidari intre ei ? 
nu seamana unul cu celalalt nici daca ii vopsesti ! 
vorbesc toate limbile pamintului si alcatuiesc un amalgam ametitor de civilizatii . 
unele sint aproape disparute , altele incompatibile intre ele , iar in materie de credinte religioase , nici Dumnezeu nu le mai tine socoteala . 
si , totusi , tragedia americana a facut din trei sute de milioane de oameni o mina strinsa pe inima . 
n - a sarit nimeni sa acuze Casa Alba , armata si serviciile secrete ca reprezinta o adunatura de neispraviti . 
n - a fugit nimeni sa - si scoata banii din banci . 
nu s - a inghesuit nimeni pe strazile vecine sa caste gura . 
americanii au dat fuga sa doneze singe si s - au oferit ca voluntari . 
dupa primele momente de panica , au ridicat steagul pe ruinele fumeginde , punindu - si tricouri , sepci si cravate in culorile drapelului national . 
au fixat steaguri pe cladiri si pe autoturisme de ziceai ca in fiecare loc si in fiecare automobil trece un ministru sau presedintele . 
si cu orice prilej au izbucnit in cintecul lor traditional : God Bless America ! . 
mut ca bolovanul , am urmarit concertul de binefacere , difuzat simbata . O data , de doua ori , de trei ori , pe tot felul de canale de televiziune . 
cu Clint Eastwood , Willy Nelson , Robert de Niro , Julia Roberts , Cassius Clay , Jack Nicholson , Bruce Springsteen , Silvester Stallone , James Wood si citi au mai fost si pe care nici un film si nici o casa de productie nu i - a putut aduna vreodata la un loc . 
spiritul americanilor , de solidaritate , i - a transformat intr - un cor . 
cor e putin spus . 
se auzea artileria grea a sufletului american . 
ceea ce nu putea spune nici George W . Bush , nici Bill Clinton , nici Colin Powell fara riscul de a se impiedica in cuvinte si sunete , se auzea maret si inconfundabil in acest spectacol de binefacere . 
nu stiu cum Dumnezeu toata aceasta cintare obsedanta a Americii nu suna nici dogit , nici nationalist , nici ostentativ ! 
te facea sa mori de ciuda ca nu esti in stare sa - ti cinti si tu tara , fara a risca sa fii socotit sovin , ridicol sau suspect de cine stie ce interese meschine . 
ore intregi am urmarit transmisia in direct si reluarea reluarii , ascultind povestea celui care a coborit o suta de etaje cu o femeie intr - un scaun cu rotile , fara sa stie cine este , sau a hocheistului californian , cel care s - a batut cu teroristii si a impiedicat avionul cazut in Pennsylvania sa se pulverizeze intr - o tinta , omorind alte sute sau mii de oameni . 
cum Dumnezeu reuseau ei sa se incline in fata unui semen ? 
pe nesimtite , cu fiecare cuvint si nota muzicala , amintirea unora se coagula intr - un mit modern al eroilor tragici . 
si cu fiecare apel telefonic se adunau milioane si milioane de dolari intr - o colecta menita a recompensa nu un om sau o familie , ci un spirit ce nu poate fi cumparat cu nimic . 
ce Dumnezeu poate sa - i uneasca pe americani intr - un asemenea hal ? 
pamintul acela ? 
istoria lor galopanta ? 
puterea economica ? 
banul ? 
ore intregi am incercat sa gasesc un raspuns , fredonind melodii si inginind propozitii ce risca sa sune a locuri comune . 
le - am intors pe toate fetele , dar n - am putut trece de o idee . 
numai libertatea poate face asemenea minuni ! 
