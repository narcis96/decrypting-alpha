cred ca si Dumnezeu are probleme extrem de serioase atunci cind incearca sa ne inteleaga . 
si el ajunge sa se scarpine in barba si sa se intrebe , ce mai vor romanii astia ? 
si nici el nu gaseste un raspuns . Daramite noi ! 
fac pariu ca de joi seara Radu Vasile e mult mai tantos si crede ca are talent de politician pentru ca i - a iesit la mustata aranjamentul cu FMI si cu Banca Mondiala , fara sa se indoiasca nici o clipita ca ar fi meritul guvernului sau . 
adica sa recunoasca norocul providential care i - a cazut pleasca pe cap din conflictul iugoslav . 
si nu numai el . 
fac pariu ca acelasi risc il paste si pe Emil Constantinescu . 
dupa ce a jucat cartea NATO pe spinarea reformei si a guvernului Ciorbea , el se indreapta vertiginos spre o cadere fatala . 
fara conflictul din Kosovo , Romania ar fi fost la mare distanta de o sansa reala pentru Europa si NATO . 
sansele noastre nu erau mai mari decit puricele de pe maidanezul de sub rotile masinilor . 
bombardarea Iugoslaviei a schimbat insa radical perspectivele . 
o zona care altfel ar fi vegetat pentru cine stie cite decenii in sucul ei nedefinit devine acum un fel de centru de interes . 
locurile in care nu se gindea nici dracu' sa bage bani incep sa apara tot mai des ca subiect pentru un plan de reconstructie economica . 
ce nici nu ne trecea prin cap cu citeva luni inainte incepe sa fie din ce in ce mai fezabil . 
un plan Marshall pentru Balcani e tot mai pomenit in aceste zile la Washington . 
si orice solutie de stopare a conflictului include ca pas urmator o asemenea masura . 
de buna seama ca proiectul acesta e doar o posibilitate si nu are rost sa zicem hop pina nu e pus pe masa si imbratisat de marile puteri . 
mai intii , ele trebuie sa gaseasca solutia de inchidere a balamucului si abia mai apoi " compensarile " pentru erorile NATO . 
iar operatiunea continua si merge repede , fara a avea inca un final previzibil . 
pina cind vom vedea semnata pacea din Kosovo va mai trece o vreme . 
oricum , faptul ca se deschide o enorma sansa pentru Romania ne incurca de - a binelea . 
nu eram obisnuiti sa ne plingem , sa cirtim , sa ne tinguim pe ruinele propriei nefericiri . Ca din cauza istoriei , ca din cauza geo - politicii , ca din cauza conducatorilor . 
daca ar fi , ca printr - o minune , sa ne lipseasca subiectul pesimismului nostru zilnic , mai ca am fi in stare sa - l urim pe cel care ne - a obligat sa jucam si cartea optimismului . 
la acest capitol sintem de - a dreptul infirmi . Noi vrem sa moara capra vecinului , sa ne continuam tinguiala mioritica si pesimismul care ne furnizeaza energia vitala pentru ziua de miine . 
chiar si posibilitatea unei asemenea relansari economice pentru regiunea Balcanilor , in loc sa ne mobilizeze , ne tine in aceleasi date ale neincrederii , dublate de o anume fudulie . 
avem si noi meritele noastre . Exact cum ar spune Radu Vasile dupa semnarea scrisorii de intentie a FMI si cum probabil va spune si Emil Constantinescu in momentul in care interesul pentru Balcani se relanseaza cu sanse pentru tara noastra . 
ce vreau sa spun ? 
ca pe de o parte nu credem in noroc ( poate si pentru ca ne - a lipsit mai totdeauna ) , pe de alta , nici nu - l amusinam cum trebuie si nu ne incordam pentru nasterea lui . 
in mod normal , in loc sa ne continuam plinsul ( la cei mai multi ) si sa ne exacerbam fudulia ( la cei pe care norocul i - a prins la putere ) , mai bine ne - am pune nebuneste pe treaba si am " bombarda " organismele internationale cu alternative concepute temeinic , cu planuri de dezvoltare , cu idei coerente si cu o abordare serioasa a tot ce se petrece in Romania . 
altfel ne vom trezi ca razboiul din Iugoslavia se va termina , planul Marshall pentru Balcani va fi adoptat si noi vom ramine mai la coada , cu buzele umflate , blestemindu - ne din nou nenorocul si nefericirea . 
adica ar trebui sa ne apucam urgent de treaba , sa ne facem institutii solide si curate , sa dam drumul la gripata noastra economie de piata si sa dovedim ca nu sintem douazeci de milioane de octavianipaleri bolnavi de scheunat conditia umana in fata lunii mincate de vircolaci . 
ne face o placere nebuna sa ne vaitam si nici nu ne pasa ca in preajma noastra , printr - un tragic joc al sortii , s - ar putea sa se nasca un moment in care Romania sa sufere enorm din lipsa citorva exemplare umane dominate de un minimum de optimism . 
