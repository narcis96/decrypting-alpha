nu cred ca am putea aduna locuitori pentru o comuna mare sau pentru un oras pricajit dintre romanii care nu s - au gindit niciodata sa plece in America . 
sau care sa nu se fi intrebat macar o data , ce - ar fi sa ... 
si daca nu i - a colindat ideea , atunci sa nu se fi intrebat , cel putin , de ce mama naibii o duc americanii atit de bine ? 
raspunsul e greu de dat si tine de mii de factori . 
unul l - am inteles intr - o simbata dimineata , urmarind serialul " Odiseea americana " , difuzat de Antena 1 . 
nu stiu daca ati retinut ca femeile din SUA au cistigat dreptul de a vota abia dupa 1920 . 
mai ca nu ti - ar veni sa crezi ! 
America , America - suspina cei care nu gasesc o alta salvare ! 
dar " America - America " de astazi nu este asa de cind lumea ! Nici macar in sensul democratic pe care il admiram acum . 
razboiul americancelor dus pentru a avea aceleasi drepturi cu barbatii a durat aproape opt decenii . 
si cind ultimul stat a validat amendamentul Congresului , in puscariile americane se gaseau destule militante . 
Sufragiul universal a triumfat , femeile respective au fost eliberate , s - au bucurat ca si - au vazut visul cu ochii , dar au descoperit ca le - a trecut o mare parte din viata . 
campania aceea le mincase cei mai frumosi ani . 
au indurat batai , dispret si detentii si s - au simtit razbunate doar de pasul enorm facut , prin sacrificiul lor , de SUA . 
iar in Franta , o alta Mecca din visele saracilor , pina in 1963 , o femeie nu avea voie sa semneze cecuri sau sa detina cont in banca fara acordul sotului . 
nu - i asa ca astazi pare de - a dreptul stupid ? 
dupa cum stupida pare interdictia avorturilor de pe vremea lui Ceausescu . 
aceasta interdictie n - a functionat doar la noi , pe vremea cirmaciului . 
in Franta - model de civilizatie - a fost inlaturata abia la mijlocul deceniului opt ( 1975 ) , printr - o lege inaintata de Simone Veil , ministru al sanatatii in acea perioada . 
si toate acestea n - au venit din cer , ci dupa eforturi incrincenate , dupa sacrificii , dupa batalii chinuitoare . 
am dat aceste citeva exemple doar pentru a demonstra ca nici un progres , fie ca este vorba de Statele Unite , de Franta , Marea Britanie sau Germania , nu s - a produs fara zbateri amarnice . 
dupa 1989 , am crezut ca l - am atins pe Dumnezeu si ca ne vom rostogoli din miracol in miracol . 
iluzia a tinut citiva ani buni . 
acum , cind ne - a ajuns cutitul la os , ne infuriem ! 
de ce politicienii nostri n - au facut aia si aia ? 
de ce nu ne dau aia si aia ? 
de ce nu iau decizii corecte ? 
raspunsul e foarte simplu ! 
nu stiu si nici nu pot . Daca nu stiu , noi trebuie sa - i presam pe toate caile . 
si i - am presat , dar adeseori intr - o directie gresita . 
sint de vina numai ei sau noi toti avem o anumita raspundere ? 
femeile din America au luptat optzeci de ani pentru a cistiga dreptul la vot . 
citi si cit ne - am straduit in acest deceniu pentru a determina fortele politice sa reglementeze corect si modern chestiunea proprietatii ? 
nu cumva situatia ambigua vine si dintr - o enorma presiune intr - o directie gresita ? 
nu cumva privatizarea , in loc sa fie rezultatul unei presiuni publice de nesuportat , sta tot la genunchiul broastei pentru ca in zece ani ne - am straduit sa o mentinem asa , in coada de peste , ca sa mai ciugulim de ici , de colo , sau pentru ca nu stiam prea clar incotro ar trebui sa se indrepte lucrurile ? 
doua sint motoarele principale ale progresului . 
dorinta fierbinte de schimbare ( dar nu anapoda , ci intr - o directie precisa ) si promovarea valorilor . 
dorinta de schimbare traita cu bratele incrucisate , asteptind sa fie facuta de altii , iar rezultatul sa apara ca un cadou e doar o forma de sinucidere . 
visam mult si ne miniem ca lumea din jurul nostru nu seamana deloc cu cea imaginata . 
la fel , in ce priveste promovarea valorilor . 
incepem sa descoperim ca foarte multi dintre cei care s - au inghesuit sa ajunga in primele rinduri nu aveau ce cauta acolo . 
ar fi trebuit sa - i trimitem frumos la locul pe care il meritau fara sa ne lasam pacaliti de clovni , de aventurieri si de marionete reconditionate . 
daca stam sa comparam rezultatele obtinute in cei zece ani cu ce au cistigat americancele in opt decenii ( dreptul de a vota ) , incep sa cred ca ne - am ales cu ceva , dar e mult mai putin decit am fi putut . 
prea am asteptat ca binele sa ne fie facut cadou de clasa politica romaneasca sau de Europa de vest si ne - am incolonat cuminti in spatele unor persoane care , in timp , se dovedesc a fi departe de statutul valorilor perene . 
