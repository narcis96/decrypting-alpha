o fotografie alb - negru a celebrei statui Venus din Milo . Alaturi scrie : " Daca ma iubesti , cere - mi mina " . 
sau trei fotografii cu Mihai Stanescu : " Eu la Washington , sub loja in care se afla Lincoln cind a fost impuscat " , " La Dallas , in fata depozitului de carti din care s - a tras asupra lui Kennedy " , " Eu pe Calea Victoriei ... " 
pina azi , a scapat . 
tot Mihai Stanescu , intr - o alta fotografie , cu un tricou pe el si cu un paun desenat pe piept . " Nu va suparati , la ce e coada asta ? 
" o carte postala cu o adresa la care graficianul primeste un abonament din SUA . " Mihai Stanescu , Str . Eforie , 4 - 6 , Bucuresti - 70623 CUBA " . 
sau " Biserica Sf . Ioan fotografiata de mine in 1987 " . Si in fotografie nu e decit unul dintre scheletele de beton neterminate de cei patru - cinci primari pe care i - au avut Bucurestii in toti acesti ani . 
zeci si zeci de desene , fotografii , fotocopii dupa acte se insiruie in acest album de autor , intitulat de Mihai Stanescu Pe urmele mele , lansat ieri la Sala Dalles din Capitala . 
e vorba de o imagine completa a 33 de ani de desen , de fapt , o opera selectata de autor cu prilejul implinirii virstei de 60 de ani . 
Mihai Stanescu e , cu siguranta , cel mai iubit desenator ( unii zic caricaturist ) roman . 
are tandrete si duiosie in desen , e blind si in acelasi timp neiertator , poantele sale sint cuminti , dar bat la radacina prostiei si aberatiei . 
e opera unui om care nu uraste decit cu drag sau care iubeste cu rautate . 
in atitia ani de desenat , Mihai Stanescu a gasit resurse pentru a ramine curat , pentru a face haz pe seama comunismului si a lui Ceausescu . 
cei mai tineri nu stiu ce evenimente erau altadata expozitiile sale ! 
se vorbea pe la colturi , si lumea se inghesuia sa le priveasca , desi se temea sa rida de subiectele desenelor . 
era ca si cum ai fi protestat . 
si totusi Mihai Stanescu a avut curajul sa o faca intr - o vreme in care putine erau tolerate . 
cine nu isi aminteste de celebrul desen cu militianul care - i spune vatmanului de tramvai , trage imediat pe dreapta , si pe fundal se vede coloana oficiala , cu motociclistii militiei in frunte . 
sau cunoscutul desen cu trei oameni , unul pe umerii celuilalt , ultimul incercind sa priveasca dincolo de zidul rosu . 
si sarmanul e orb . 
sau reflexul cozilor din Epoca de aur . 
unul care isi lasa rind la doua cozi , desi fiecare asteapta cu un bolovan in brate , pentru a se arunca in prapastie cu el legat de git . 
sau un desen despre vizita fostului presedinte al Chinei , Hua Gogeng . 
cineva intreaba : ce institutie sinteti ? Spitalul Colentina , raspunde altcineva din popor . 
bolnavii de hepatita , mai in fata , mai in fata , zice activistul celor galbejiti de boala . 
pe urmele mele e un album dominat de placerea jocului si de cirteala romanului in Epoca de aur si dupa . 
inainte de caderea lui Ceausescu , romanii se racoreau cu " Europa libera " si cu Mihai Stanescu . 
dupa 1989 , nu le ajunge nici apa rece , pentru ca nu stiu de unde curge si cine plateste . 
cel care a fascinat si criticii europeni a avut si dupa 1989 un succes enorm . 
un album al sau , lansat tot la Dalles , a adus mii de oameni la o coada care se razbuna pe toate cozile desenate de Mihai Stanescu . 
dar cu timpul , Mihai Stanescu s - a invaluit intr - o discretie trista . 
a publicat din ce in ce mai rar , a desenat tricouri si cani , a mai facut cite un spot , cite un desen , tot el a legat guvernul cu o funda rosie , in 1996 , de parca ar fi zis , na , v - am facut cadou ! ( si ce cadou a fost ! ) , a facut pungi cu " Va multumim ca nu ati cumparat de la magazinul de alaturi " . 
dupa mari insistente , am reusit sa - l conving pe Mihai Stanescu sa creeze citeva desene si pentru " Evenimentul zilei " . 
a fost un adevarat chin si abia am reusit sa - i smulgem 15 - 20 . 
unsprezece dintre acestea au fost incluse si in prezentul album . 
la 60 de ani , artistul , in loc sa se zguduie de ris , pare a fi cuprins de o tristete iremediabila . 
produce putin , evita publicitatea , e zgircit cu sine si trece ca o umbra pe strada sau pe la evenimente . 
probabil ca Mihai Stanescu refuza sa mai rida . 
nu este exclus sa i se para inutil . 
oricum , albumul exceptional lansat ieri la Sala Dalles inchide o opera , poate cea mai interesanta din aceste trei decenii . 
ironia lui Mihai Stanescu a fost unica , la fel cum a fost si perioada pe care am trait - o 
