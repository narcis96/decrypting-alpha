o poveste de toata frumusetea a inceput sa curga o data cu vizita la Bucuresti a avocatului israelian Yoram Sheftel . 
personaj controversat , care a pledat in procese celebre , evreul a descins† in Romania avind o aura intunecata . 
a aparat un presupus criminal nazist si l - a scos basma curata din ghearele Curtii Supreme de Justitie din Israel . ! 
Sa† negocieze intoarcerea Mariei Vlas ? 
marturisesc ca un asemenea gind m - a colindat si pe mine cind am auzit despre negocierea predarii Mariei Vlas . 
asa ca vizita pe malurile Dimbovitei a maestrului Sheftel a parut , mai degraba , o calatorie de placere si usor comica . 
ne - am inselat amarnic . 
pitorescul avocat e mai viclean si mai hirsit decit tot sistemul nostru judiciar . 
ne - a spus foarte repede ca legea romana nu interzice o asemenea negociere . 
iar Maria Vlas vrea sa se predea in anumite conditii . 
toata fala natiei a sarit ca arsa . 
primul care a respins " proletar " orice oferta a fost presedintele Romaniei . 
doamna ministru cu rotula vindecata , Rodica Stanoiu , a pus si ea propozitia presedintelui la casetofon . 
" nu avem ce negocia " . 
seful Anticoruptiei din Parchet , Florin Muscalu , fost procuror la Sinaia si cunoscut pentru urmarirea a doi hoti si trei giste , a dat o forma pretios - juridica miniosului refuz rostit de deasupra sa . 
Aristide Roibu , seful Comisiei juridice din Senat , zis si " Senatorul - Slanina " , a fost de - a dreptul sfatos ca intr - un banc cu Radio Erevan . 
l - a trimis pe Sheftel la Baroul Bucuresti pentru a se asocia cu ai nostri , altfel n - are cum pleda la bara in darapanata sala din jegosul Tribunal Mare . 
ai nostri bateau cimpii cu gratie , in timp ce Yoram Sheftel ridea si intreba lucruri extrem de simple : nu vreti sa aflati unde sint banii din FNI ? 
nu vreti sa recuperati nimic ? 
nu va intereseaza cine i - a luat ? 
autoritatile romane il tineau pe " nu " in brate si incercau sa se ascunda ca niste copii intinsi pe burta intr - o bostanarie . 
in loc sa - l faca pe mesagerul Mariei Vlas sa - si muste limba , autoritatile romane au pierdut la scor . 
de ce ? 
pentru ca n - au creat nici o secunda sentimentul ca ii intereseaza gasirea vinovatilor si recuperarea banilor ! 
or , ambele capitole sint importante si pentru pagubiti , si pentru opinia publica . 
orgoliul presedintelui si cel al doamnei ministru nu fac cit o ceapa degerata in raport cu nevoia de adevar si cu posibilitatea ca amagitii de la FNI sa - si recupereze din pagube . 
mai mult , prin pozitia lor inflexibila , autoritatile noastre au reusit ca intr - o singura seara sa stirneasca un val de suspiciuni . 
in doua ore de emisiune televizata la Antena 1 , oamenii au priceput un lucru . 
ca exista prea multi mahari care nu vor ca Maria Vlas sa spuna unde sint banii si cine i - a luat . 
ai nostri , naivi , incepatori si minjiti cu miere , s - au umplut de ridicol cind nimeni nu se mai astepta . 
au atras asupra lor o banuiala teribila . 
n - au fost nici macar atit de destepti incit sa zica , sa vedem , mai discutam , conditiile ni se par inacceptabile… Au crezut ca - l ridiculizeaza pe israelian cu " nu avem ce negocia " si , in loc sa cistige consideratia populatiei , s - au strecurat ca soriceii sub presiunea unui semn de intrebare de care nu mai pot scapa . 
rizind , Yoram Sheftel a relansat " Scandalul FNI " ! 
in bilbiielile justitiei romane , intoarcerea Mariei Vlas reaprinde speranta pagubitilor si redeschide posibilitatea de a face lumina in cea mai scandaloasa teapa de dupa 1990 . 
in doua ceasuri , alesii nostri au ametit - o ca niste gaini ! 
