incerc sa mi - l imaginez pe regretatul Emil Cioran asteptind sfios sa intre la Comisiile juridice ale celor doua Camere pentru a primi avizul . E validat sau nu pentru Consiliul National de Studiere a Arhivelor Fostei Securitati ? 
si onorabilii senatori si deputati , stringind din falci sa nu scape intrebarile prea repede , zic pe rind : - Ia spune , dom' le , ai fost membru in Partidul Comunist ? 
dar acu' esti inscris la unii ? 
iubesti poporul roman ? 
si Emil Cioran incercind sa raspunda fisticindu - se , dar fara sa apuce sa scoata o vorba . 
- dumneata , cu sila de existenta , ai adus prejudicii poporului roman ! 
Dumitru Balaet , senator patriot , scoate citatele din 1940 . 
- dinsul a avut atitudini antiromanesti ! 
in sala intra alti doi candidati . Baciul Ungurean si cu cel Vrincean . 
- domnilor , ati fost membri in Partidul Comunist ? 
ati turnat la Securitate ? 
sare ca ars senatorul Cazimir Ionescu . 
- la astia ma opun pe chestiuni de moralitate ! 
au uneltit impotriva Baciului Moldovean . 
n - au cazier , dar sint suspecti de crima ! 
si uite asa cad toate personalitatile din istoria Romaniei . 
nu scapa nimeni de maxilarele nemiloase ale parlamentarilor nostri . 
asta chiar ne duce la o concluzie tragica . 
in Romania nu a mai ramas nici un om care sa fie mai presus de orice banuiala . 
adica , pardon ! 
mai sint totusi citiva . Membrii comisiei ! 
pe ei nu - i intreaba nimeni nici de trecut , nici de moralitate , nici de Partidul Comunist , nici macar de obraz . 
si daca nu trebuie sa treaca asemenea teste , inseamna ca sint curati . 
ceea ce este fals si absurd . 
cine isi mai aduce aminte de articolele din " Scinteia " si de poeziile de rahat scrise de Dumitru Balaet ? 
faptul ca mai toti ne - am curatat memoria de aceste subproductii nu inseamna ca stafiditul poetas nu poate fi gura poporului ca sa discute despre semnificatia patriotica a unor texte . 
culmea absurdului e ca din Comisiile juridice reunite ar fi trebuit sa faca parte si senatorul Dumitru Badea , fost colonel de Securitate , azi parlamentar roman ( contingentul Romania Mare ) . 
conform legii , el ar fi trebuit sa - i valideze pe Andrei Plesu , Mircea Dinescu si Horia Roman Patapievici pentru a face parte din conducerea organismului national care se va ocupa chiar de dosarul sau . 
aberatia nu vine doar de aici . 
in cele doua comisii sint mai multe nume despre care se stie ca au avut legaturi strinse cu Securitatea . 
ca o dovada ca tranzitia presupune si momente cind Tilica Frinarul il poate face de doua parale chiar si pe Regele Spaniei , a aparut in scena si Cazimir Ionescu . 
imaginati - va cum neica Nimeni , desi legea nu l - a indrituit sa cerceteze el moralitatea cuiva , vine si zice alaltaieri ca filosoful roman Horia Roman Patapievici ( desi n - a incalcat legea , e familist respectabil si n - a avut treaba nici cu Securitatea , nici cu partidele politice , pacatuind doar prin scrierea citorva carti ) are nevoie de " moralitate " . 
cele doua Comisii juridice reunite alaltaieri aveau de validat niste candidati . Raspund acestia sau nu conditiilor impuse de lege ? 
mintea de brusture a parlamentarilor nostri s - a avintat pe intunecatele carari ale " pericolelor la adresa patriei " . Si s - au trezit cercetind exact ceea ce multi dintre ei nici nu au : moralitatea . 
veti spune ca in cazul lui Patapievici situatia e o mostra de absurd . 
fosti colaboratori ai Securitatii si militanti ai Partidului Comunist decid cine e curat si merita sa se ocupe de chiar trecutul lor indoielnic . 
adica parlamentarii au uitat cine sint si au sarit peste cal . 
eroare ! 
batalia aprinsa pentru alegerea celor din Consiliu si respingerea lui Patapievici au o cu totul alta explicatie . 
" baietii " au nevoie de unul care sa - i ajute sa treaca si de acest hop . 
trebuie gasita o smecherie ca si securistii , si turnatorii sa poata intra in Uniunea Europeana cu dosar cu tot . 
iar Patapievici , curat , filosof pesimist , naiv si scirbit de trecut , i - ar fi incurcat de moarte . 
