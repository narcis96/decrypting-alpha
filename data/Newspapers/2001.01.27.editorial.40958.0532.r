nu stiu daca ati urmarit dezbaterea televizata dintre " Salvare " si SMURD ! De fapt , a fost vorba de inca o " paruiala " intre oamenii care lucreaza in Statiile de Salvare si cei din SMURD ( Serviciul Medical de Urgenta , Reanimare si Descarcerare ) . 
un fel de mic spectacol televizat , parte dintr - un razboi mult mai lung si mai dur , inceput dupa 1990 . 
cei de la " Salvarea " clasica apara cu dintii un teritoriu . Nu vor sa - l piarda cu nici un pret . 
din pasiune , din experienta , dar si din interes . 
de cealalta parte se afla o forma moderna de interventie in cazuri urgente , uzitata in tarile civilizate , recomandata si sprijinita de organisme internationale , ba chiar finantata intr - o anume proportie si de Banca Mondiala ! 
ce fac cei de la SMURD ? 
cu niste masini cu dotari speciale si cu o echipa alcatuita din medici si pompieri specializati intervin in conditii complexe , fie ca e vorba despre oameni blocati in masini dupa accidente de circulatie , fie in alte situatii - limita ( prabusiri de instalatii , accidente colective , cutremure etc . ) . 
pe vremea lui nea Nicu , in astfel de imprejurari se foloseau armata si garzile patriotice ! 
succesul acestor servicii vine de la profesionalism si promptitudine . 
in orasele in care ele functioneaza de mai multi ani , populatia e multumita si a uitat vechea forma de organizare . 
la Bucuresti , nu ! 
n - am apelat niciodata la " Salvare " si nu am experiente nefericite de acest gen . 
deci nu ma socot unul dintre dusmanii institutiei . 
dimpotriva , cred ca pentru toate lucrurile bune pe care le - a facut si le face merita un gind bun , intelegere si sprijin . 
dar nu pot fi suporterul modului in care sefii " Salvarii " vad evolutia lucrurilor . 
directorul Statiei de Salvare din Bucuresti , Mircea Oprisan , apara institutia , si e firesc sa o faca . 
dar , in acelasi timp , apara un mecanism al trecutului , pe care vrea sa - l mentina la vechile responsabilitati , in ciuda faptului ca a aratat atitea si atitea slabiciuni . 
chiar si mortii pot depune " marturie " despre chiflele institutiei , intirzierile ei , nenumaratele disfunctionalitati . 
de fapt , chiar si directorul Statiei de Salvare Bucuresti recunostea , zilele trecute , ca numai 18 - 20 % din cazuri sint urgente , restul apelurilor fiind rezultatul unei anomalii generate de proasta intelegere a rolului medicului de familie . 
dar cel mai infocat aparator al Salvarii s - a dovedit a fi nu cetateanul obisnuit , nu medicul care alearga la bolnavi , ci presedintele de sindicat . 
pentru el , fundamentala este misia de a apara interesele angajatilor din " Salvare " . 
ce are a face interesul sindicatului ( cu problemele sale sociale ) cu nevoia noastra de asistenta rapida si competenta in cazurile de urgenta ? 
sa ma ierte Dumnezeu , dar nu vad nici una . 
poate doar niste legaturi meschine , niste practici jenante ce tin de un anume mod de a fi din anii socialismului . 
cu o asemenea atitudine , sansele Romaniei de a se moderniza , de a renunta la structuri si institutii prafuite sint ca si nule . 
in toata demonstratia celor de la " Salvare " se vedea felul de a gindi al multora din politie , al functionarilor mai vechi de prin primarii , al tuturor celor care vor ca locul lor caldut sa se mentina , sa se modernizeze , sa se imbunatateasca , dar sa nu se schimbe cu nimic . 
cazul " Salvarii " e tipic pentru toate institutiile statului . 
nu e vorba despre cladiri sau regulamente . 
sub umbrela unui " patriotism " institutional , oamenii de acolo apara o mentalitate . 
vor sa traiasca in conditii ceva mai bune , fara ca ei sa ofere ceva in plus in materie de organizare , de eficienta , de abordare . 
deci nu avem de - a face cu o problema a cladirilor sau echipamentelor , ci cu vicii profunde in gindirea celor care le folosesc . 
daca batalia dintre " Salvare " si SMURD s - ar fi incheiat dupa un an - doi , atunci cu siguranta ca si tranzitia in Romania ar fi tinut tot atit . 
daca in 2001 , confruntarea a ajuns la apogeu , e un semn ca si tranzitia romaneasca traverseaza unul dintre cele mai dificile momente ale ei . 
modernizarea institutiilor romanesti se face chinuit din cauza setarii noastre mentale undeva in alfabetul unei gindiri ce tine de trecut . 
poate resetarea unora nu se produce decit in viata de apoi ! 
