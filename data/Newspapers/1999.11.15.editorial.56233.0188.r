faptul ca Blocul National Sindical si - a facut organizatie de tineret merita privit cu umorul de rigoare . 
sa avem tineri sindicalisti bine educati , cu minte sanatoasa in corp sanatos , care fac diferenta intre marcile de blue - jeans . 
si atunci cind e cazul , organizatia de tineret sa puna la cale excursii , petreceri si tombole , iar cind nu sint bani pentru sport , tineretul sa primeasca mingile direct de la veterani . 
desfasurata cu succes , activitatea din organizatiile de tineret ar putea genera si ideea de a constitui un corp de pionieri sau cercetasi sindicali . 
lansarea unei organizatii de tineret BNS e o dulce copilarie pe linga congresul de la sfirsitul saptaminii trecute . 
BNS n - a invatat nimic din sifonarea lui Miron Mitrea si din esecul politic al lui Victor Ciorbea . 
n - a invatat nimic nici din suportul acordat Partidului Democrat in alegerile din 1996 . 
atunci s - a grabit sa se aseze in spatele lui Petre Roman , acum zice ca PD - ul " bate cimpii " . 
in loc sa se vindece de asemenea aventuri si sa inteleaga diferenta intre mustaria politica si cea sindicala , BNS - ul se arunca si mai abitir pe toboganul politichiei . 
la congresul abia incheiat , sindicalistii din BNS au anuntat ca au de gind sa " impaneze " structurile administrative , la nivel national si local , inclusiv parlamentul , cu membri de baza . 
evident , conducatorii Blocului nu vor candida pe liste , ci vor ramine unde sint , in spatele unei retele de putere care sa cintareasca greu in orice partid social - democrat . 
conform acestei strategii , dupa tragedia de acum in materie de competenta va urma inca una . 
muncitorii vor arata politicienilor priceperea lor maiastra in conducerea tarii . 
si daca ne gindim la afacerile liderilor de sindicat , de ce nu ne - am gindi si ca cei nou - alesi sau desemnati vor face la fel , daca nu mai rau . 
ideea conducatorilor Blocului National Sindical de a controla scena politica mi se pare o sinistra naivitate . 
ea contine o discontinuitate in logica . Sa zicem ca oamenii BNS intra pe listele partidelor social - democrate ( mai ales PDSR si ApR ) . 
ii vom intilni peste tot . In primarii , in consiliile judetene , in parlament ! 
ce se va intimpla ? 
muncitorii vor cere , iar reprezentantii lor din structuri vor aproba imediat . 
iar Blocul National Sindical va fi doar un mare cor gata sa cinte la orice semnal , traiasca guvernul , traiasca primaria , traiasca partidul aflat la putere . 
si daca viitoarea forta politica aflata la putere , intesata de sindicalisti , nu poate satisface cererile muncitorilor , ce se va intimpla ? 
sindicalistii fara functii ii vor huidui pe cei cu scaune si ciolan ? 
cine va mai face presiuni si cine va mai apara drepturile muncitorilor ? 
viitoarea republica sindicala are toate sansele , daca se va naste vreodata , sa ajunga de pomina ca si cea de la Ploiesti . 
toata aceasta confuzie vine de la nemultumirea crescinda fata de conditiile de viata si fata de prestatiile guvernului . 
la acest capitol , nimeni nu poate aduce sindicatelor un contraargument serios . 
de aici si dorinta fireasca de schimbare . 
daca ar fi fost o politica sindicala dusa cu cap , BNS ar fi trebuit sa se considere responsabil pentru sprijinul acordat Partidului Democrat , sa isi stringa oamenii , sa iasa pe strazi si sa le arate guvernantilor cotul si obrazul . 
dar nu face nici una , nici alta . Incearca doar sa fie smecher . 
imediat dupa ce PDSR a renuntat la politica de asteptare si a relansat campania pentru alegerile anticipate , BNS a sarit , hop si el , pretinzind tot alegeri anticipate . 
si oameni pe liste , ca de - o cistiga PDSR , sa vezi trai nineaca ! Si , hodoronc - tronc , BNS pune niste conditii pentru urmatoarele zece zile care l - ar lasa cu gura cascata pina si pe cel mai aerian roman . 
sa se mareasca salariile si sa se inghete preturile ! 
daca nu se face asta , in zece zile iesim pe strazi pentru a cere ce zice PDSR . 
de fapt , Congresul Blocului National Sindical ne arata ca ne paste riscul de a politiza si pueriliza miscarea sindicala . 
sefii de la BNS se cred indeajuns de experimentati pentru a nu mai sta pe baricada pe care s - au afirmat . 
incep sa traiasca iluzia ca ar putea conduce mult mai bine decit politicienii de capatat . 
niciodata o nenorocire nu vine singura . 
un guvern bezmetic presupune politicieni , dar si sindicate pe masura ! 
