de vreo citiva ani , tot felul de personaje politice cinta periodic o anume melodie . 
suna prost , dar multora le place . 
bravii nostri ginditori de politica si dezvoltare , distilatori de idei pentru progres , vin si vind natiei un adevar de halit la botul calului . 
zic ca tara merge cu pasi mari inainte , numai mass - media prezinta realitatea deformat . 
daca presa ar turna putin sirop de zmeura peste stirile zilnice , de indata performantele Romaniei ar avea alta anvergura . 
n - ar trece doua - trei saptamini , si tarisoara noastra ar ajunge la un PIB echivalent cu trei metri la saritura in inaltime . 
n - a zis chiar Emil Constantinescu ca ar face el un ziar numai cu lucruri pozitive ? ! 
nu s - a suparat , mai ales in precedentele legislaturi , Ion Iliescu pe presa ? ! 
si , cu toate acestea , cotidianul stirilor pozitive nu a aparut inca . 
chiar si ziarele de serviciu ale guvernantilor contin stiri negative . 
evident , ele se refera la opozitie si la fosta guvernare , singurele responsabile de dezastrul actual . 
dar pozitive tot nu sint . 
cum sa reusesti sa faci un asemenea ziar , cind noi , in redactie , ne chinuim ca orbii sa gasim in fiecare zi un personaj public caruia sa - i evidentiem o izbinda , o fapta buna , un gest in spiritul dreptatii , facut chiar cu riscul de a - si pierde o pozitie privilegiata ? ! 
stiti ca nu este usor ? 
nu gasesti nici sa tragi cu tunul ! 
premii internationale nu prea apar ! 
recordurile mondiale ale sportivilor nostri , chiar daca sint mai dese decit sacrificiile politicienilor , tot nu ajung nici sa nominalizezi unul pe luna . 
iar de gesturi ca ale fetei din Voluntari , cea care a coborit in fintina pentru a salva un copil , abia daca avem parte de unul - doua pe an . 
si atunci , ce gesturi sau fapte pozitive sa subliniezi ? 
Reintoarcerea lui George Constantin Paunescu , bilciul taranistilor , ideea de a - i gratia pe unii condamnati ? 
guvernul cu burta la soare pe litoral ? 
acesta chiar ar putea fi nominalizat la fapte bune , daca socotim ca face plaja si nu ia nici o decizie stupida ! 
dupa mai multe zile de discutii aprinse , am ajuns la o situatie - limita . 
decit s - o tragem de par , mai bine desfiintam rubrica ! 
atunci , unul dintre colegi a venit cu ideea sa consultam cititorii . 
poate ca ei vad mai bine cine ar merita o lauda . 
am acceptat si asta . 
poate ca noi , in nebunia stirilor cotidiene , nu mai avem detasarea de a vedea cine merita o bila alba , un gind bun , o subliniere cu sens pozitiv . 
privatizarea SIDEX am vazut - o si noi ! 
curajul inginerului Dan Brumarescu de a se lupta si la Strasbourg pentru recuperarea unei case l - am remarcat si noi . 
dar cu politicienii nu ne - am descurcat . 
multi nu s - ar califica pentru o bila alba nici daca i - am impinge cu forta . 
drept care , facem cuvenita rugaminte la adresa cititorilor nostri . 
ajutati - ne cu o bila alba ! 
poate stiti un om de isprava care a actionat in interesul comunitatii ( nu al sau ) si spuneti - ne numele lui . 
poate n - o fi toata tara in vacanta ! 
poate n - or fi numai stiri negative . 
poate vedeti si dumneavoastra semeni care se ridica impotriva nedreptatii sau se zbat pentru mai binele tuturor . 
daca aveti stiinta de asa ceva , fiti asa de buni si spuneti - ne si noua ! 
am intrat intr - o veritabila criza de bile albe ! 
