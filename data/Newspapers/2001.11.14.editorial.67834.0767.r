nici Vlad Tepes , nici urmasii sai pina la Nicolae Ceausescu nu si - au imaginat ca , intr - o buna zi , in spatiul mioritic - unde , la un moment dat , se lucra de zor la " viitorul luminos al omenirii " - va avea loc o alta cotitura istorica si vor incepe discutii despre " Dracula Park " . 
e o idee ! 
altii au facut Disneyland , un loc dedicat sarmantelor personaje din desenele animate . 
calatoria prin lumea lui Walt Disney bucura copiii de pretutindeni , ii amuza si ii face sa viseze . 
numai ca lumea nu e dispusa sa se limiteze doar la distractii candide . 
a " evoluat " . 
ea si - a descoperit placerea de a se ingrozi . 
sint destui cei pentru care a baga groaza in cineva , chiar si in ei insisi , e tot o forma de divertisment . 
si cine altcineva putea deveni expert intr - un parc de distractii de genul horror decit poporul care i - a dat pe Dracula si pe Nicolae Ceausescu ? ! 
nu sintem noi urmasii celor doi ? 
nu avem noi patent pe bagatul groazei in oricine ? 
de ce n - am transforma aceasta vocatie funesta intr - una turistica , intr - o distractie internationala ? 
ideea mi se pare trasnita . 
din moment ce nu putem face nici ceasuri elvetiene , nici filme americane , nici bombardiere rusesti , nici automobile nemtesti , de ce nu ne - am distra putin cu amatorii de senzatii tari , daca ei o cauta cu luminarea si sint dispusi sa plateasca bani pentru a intra intr - un parc in care sa tremure de frica ? ! 
dupa proiectul lansat de ministrul turismului a fost scos din mineca un altul asemanator . 
si grupul liberalilor de la Brasov are in vedere tot construirea unui parc de bagat groaza in numerosul public al filmelor horror . 
evident , pentru a fi romani pina la capat , " Parcul Dracula " de la Brasov lupta cu toate fortele impotriva lui " Dracula Park " de la Sighisoara . 
sa speram ca acest razboi nu va deveni el insusi de groaza , adica sa ajunga pina acolo incit proiectele sa se elimine reciproc . 
dupa cum sintem incredintati ca Romania nu se va umple de la o granita la cealalta doar cu astfel de parcuri . 
atita ne - ar mai trebui ! Sa nu producem pentru export decit niste papusi brevetate si corespunzator impopotonate , numite draculeti , si care sa impinzeasca planeta . 
liberalii zic ca un oras din tara printului Hamlet ar dori sa bage banii intr - unul dintre proiectele " Dracula " . 
ministerul Turismului vrea altceva si mai Caritas . 
vrea ca al sau " Dracula Park " sa fie construit cu banii strinsi de la populatie . 
iar eu , sceptic si mai putin iubitor al filmelor de groaza , fac eforturi sa - mi imaginez cum se vor buluci francezii , americanii si englezii ca disperatii sa ajunga la unul dintre cele doua parcuri " Dracula " pentru a - si cheltui banii pe sperieturi ( spre marea bucurie a romanilor investitori si a urmasilor tristului print danez ) . 
ii si vad pe toti alergind pe soselele tarii , ocolind camioane , tractoare , remorci , cai , biciclisti , vaci intoarse de la pascut , capre chioare si babe surde pentru a fi cei dintii la jucariile de bagat groaza in musterii . 
tare ma tem ca primii ingroziti vor fi chiar cei care au investit banii ! 
ce vreau sa spun ( chiar daca suna a Caragiale ) ? Eu nu zic sa nu se faca . 
dar daca tot se pune la cale , ma gindesc ca n - ar trebui sa ajungem de risul curcilor . 
si daca scapam si de asta , cu siguranta ca n - ar trebui ca distractia " Dracula " sa fie un pretext de dat gaura la buzunare . 
asta ar fi cea mai de groaza operatiune romaneasca gata sa inceapa chiar inainte de inaugurarea oricarui parc , fie el si " Dracula " . 
