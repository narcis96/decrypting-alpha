Ungureanu si generatia sa ( 22 mai 1999 ) Ungureanu si generatia sa ( 22 mai 1999 ) CORNEL NISTORESCU Duminica , 23 Mai 1999 Ungureanu si generatia sa Evenimentele din ultima vreme au impins spre fundalul scenei aparitia unei carti . 
dar toata aceasta fierbere din Iugoslavia l - a adus in atentia publicului pe secretarul de stat de la Ministerul de Externe . 
e vorba despre Mihai Razvan Ungureanu , istoricul de la Iasi , cel care a trait cea mai spectaculoasa promovare din ultimii ani . 
pina nu de mult , Mihai Razvan Ungureanu era copilul teribil al Iesilor . 
scund , cu o figura inteligenta de soarece de biblioteca ( in sensul bun al termenului ) , el contrazicea modelul de adolescent al anilor ' 90 . 
discursul tinarului moldovean soca printr - o serioasa instructie , prin eleganta cu care se misca in judecatile istorice , prin abilitatea de a scoate din documente surprinzatoare meditatii . 
de fapt , producea un spectacol cultural pe care nimeni din generatia sa n - a reusit sa - l declanseze . 
foarte repede , el a devenit un favorit al televiziunilor si radiourilor si , implicit , al publicului romanesc . 
chiar si oamenii mai putin impresionati de eruditie au retinut o personalitate aparte de care sa - si lege sperantele . 
cu atit mai mare a fost surpriza de a - l vedea secretar de stat , istoricul de la Iasi neavind nici o coloratura politica . 
iar concentrarea atentiei pe Iugoslavia ni l - a aratat in postura de diplomat pe o scena destul de nervoasa si de agitata . 
spre marea surpriza a celor care se indoiau de sansele unui om de treizeci de ani , fara experienta , de a face fata rigorilor unui asemenea post , Mihai Razvan Ungureanu s - a achitat cu brio . 
intr - un an , el a dovedit ca gestul aparent teribilist al lui Andrei Plesu de a - l aduce la Externe s - a transformat intr - o lansare . 
de altfel , Mihai Razvan Ungureanu n - a purtat doar relatia cu minoritatile romanesti din strainatate . 
si - a continuat munca de istoric in spatiul cercetarii , lansind un plan de valorificare a arhivei ministerului . 
e vorba despre documente diplomatice de o valoare extraordinara pe care nimeni nu le - a cercetat cu adevarat . 
asa s - a nascut primul volum de documente intitulat Relatiile romano - sovietice 1917 - 1934 pe care l - a alcatuit echipa de la Externele romanesti si ruse . 
din cite stim , se lucreaza la al doilea si la al treilea volum , iar proiectele ambitioase ale ieseanului includ si o serie de documente diplomatice romano - maghiare si romano - israeliene . 
nu - i exclus ca Mihai Razvan Ungureanu sa nu poata incheia aceste serii , mai ales ca echipa lui Andrei Plesu pare a se apropia de un moment dificil . Dar ea are , pe linga alte merite , pe acela de a fi avut curajul sa lanseze un diplomat la nici treizeci de ani . 
un curaj care a lipsit in toti acesti zece ani . 
Gerontocratia comunista s - a inlocuit cu cea a rezistentei anticomuniste , si astfel Romania n - a facut decit sa continue vechile prejudecati . Printre acestea abia s - au strecurat citiva oameni din generatia 40 - 50 de ani si extrem de putini tineri . 
daca e sa luam in raspar ce a aparut in ultimii ani , " recolta " este destul de modesta . Pe linga Mihai Razvan Ungureanu mai putem aminti citiva . 
Theodor Baconschi , ambasadorul Romaniei la Vatican ( creierul tehnic care a stat in umbra si in spatele vizitei Papei , dar si teolog de mare anvergura ) , Costin Borc , cumintit destul de repede in serparia guvernului , Crin Antonescu ( liberalul de la Ministerul Tineretului si Sportului ) , Ovidiu Draganescu ( tot de la liberali ) sau Anton Niculescu ( de la UDMR ) . 
chiar daca i - am omis pe citiva , prea multi nu mai sint . 
ei au izbutit sa scoata putin capul pe aceasta scena politica imbatrinita si la propriu si la figurat . 
si tot de ei se leaga sperantele Romaniei pentru viitorii ani . Din pacate , in padurea de coate care se dau pentru a ajunge mai in fata , ei nu stiu sa lupte . 
nu sint mesteri in aranjamente , lucraturi si fitile . Nu sint nici prea cuminti pentru ca nu au capete de curea pentru a fi agatati si santajati . 
si nu au nici disperarea batrinilor obligati de virsta sa - si pregateasca incheierea conturilor . In schimb , au valoare , sint scoliti in strainatate , instructia lor nu e din patru in patru , vorbesc limbi straine si au comportamentul simplu si placut al lumii civilizate . 
vrind - nevrind , trebuie sa recunoastem ca sansele Romaniei vor suride abia cind generatia aceasta va domina institutiile statului si partidele politice , cind tinerii fara trecut rosu , tehnicieni si structuri morale necontaminate , vor tine miinile pe cirma tarii . 
pina atunci mai tragem cite o serpuiala , cite un derapaj , cite o parodie . 
Copyright 1996 - 2003 Evenimentul Zilei Online . 
