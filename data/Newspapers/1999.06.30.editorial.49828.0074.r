" rosii romanesti de gradina " 
( ii ) Povestea rosiilor romanesti de gradina , ajunse fara glorie prin pietele oraselor noastre , reprezinta chiar conditia umila a citorva produse de o calitate exceptionala . 
ele au ajuns aproape de risul lumii . La limita dispretului nostru . 
iar in saracia noastra ne - am dat dracului . Luam valuta forte din afara , o tocam pe legume fatoase , ingropindu - le pe cele autohtone si apoi cotizind ca fraierii la conturile unor inteligenti . 
si pe urma , ne chinuim sa platim datoria externa vinzind ca disperatii cherestea , otel , fabrici si alte lucruri de valoare . 
dar sa scoatem un ban din legumele si fructele cu parfum unic , nema ! 
ele au ajuns un fel de tezaur neglijabil , de nimic necesar , de iarba la ciini . 
adevarul e ca sintem mult mai mindri , chiar isterici , cind e vorba de Mihai Viteazu , Avram Iancu sau Cuza Voda si ni se face sila de pamintul care da cele mai bune legume si fructe din Europa , poate chiar din lume . 
cimpurile si livezile sint parasite , taranii se pling ca n - au din ce trai . Si nu vad nici un orizont la privatizarea care inchide fabrici si lasa oamenii pe drumuri sau abandonati in apartamente de bloc cu chirie exorbitanta . 
toate acestea intr - o perioada in care Europa alearga ca disperata dupa produse ecologice . 
legumele si fructele fara ingrasaminte chimice , fara substante artificiale au devenit o moda . 
la final de mileniu , lumea civilizata redescopera puritatea naturii , valoarea nutritiva si curativa a produselor biologice , neafectate de tehnologie si artificial . 
o logica simpla ne obliga sa ne intrebam daca nu cumva taranul roman cu sapaliga si cu gunoiul de grajd n - ar putea fi racordat la nevoile lumii civilizate ? 
el e artist pe mica lui bucatica de pamint , iar piata de produse ecologice creste exponential , inclusiv in Asia ! 
in fond , ce mare brinza ! 
un strop de minte si putina organizare , plus stimularea unor investitori privati care sa tina in mina colectarea si exportul . 
si daca acestia nu simt mirosul banului , face statul o agentie ( cu participare sau fara privati ) pe care , in momentul profitului , o scoate pe piata . 
sau in orice alta modalitate pentru a lega intr - un fel gradina taranului roman de pietele europene si asiatice . 
cistigul ar aparea incet si sigur , ar fi o cheie pentru blestemul pamintului si pentru actuala forma de exploatare in suprafete atit de divizate . 
am incercat sa trecem prin mai toate programele partidelor politice si ale guvernului pentru a gasi o " vorbire " cit de cit legata , daca nu o strategie ceva mai coerenta , care sa valorifice situatia de acum , potentialul pamintului si nevoile pietelor scumpe de aiurea . 
cu riscul de a - i supara si pe cei de la guvernare , si pe Ion Iliescu si ai sai , toate programele , inclusiv al guvernului , au ceva dintr - un plan de masuri al CC al PCR . 
vorbe , vorbe , vorbe , plus cupoanele , insamintarile , araturile de primavara , asocierea producatorilor , cercetarea stiintifica , protectia patrimoniului genetic , sprijinirea tinerilor intelectuali ai satelor ( lipsesc , e adevarat , prevederile legate de activitatea la caminele culturale comunale , pentru a avea tarani multilateral dezvoltati si cu dragoste pentru frumos ! ) . 
PDSR - ul are chiar pregatirea pentru campania agricola , stabilirea unui program de culturi si e secat la lingurica daca nu isi propune si " administrarea ingrasamintelor chimice pe faze de vegetatie " ( Programul anticriza din februarie 1999 ) . 
se vede usor ca abordarea situatiei din agricultura romaneasca nu s - a departat mai mult de o aruncatura de bat de felul in care o vedea PCR . 
inca miroase de la o posta a gindire de atunci , iar situatia pamintului si a taranului se degradeaza pe zi ce trece . 
e si in capul lui nea Gheorghe o resemnare , o lehamite , o convingere ca nu se poate face nimic . 
dar nici nu incearca . 
el o tine tot cu doua feluri de telemea , plus cas si urda de 200 de ani si nu iese din canoane . 
el pune de toate , griu , porumb , ardei , ceapa , si nu e performant la nici una . 
alearga dupa coada plantelor si se multumeste cu putin ca sa - si cirpeasca nevoile . 
o duce de pe un an pe altul . 
dar nimeni nu l - a invatat sa gindeasca altfel . 
sa - i spuna ce mina de aur are linga casa , sa croiasca legislatia cu gindul la asta si sa dea drumul la o masinarie care sa duca merele de Domnesti la Oslo si tutunul de Ghimpati la Paris . 
daca politicianul roman nu se trezeste inainte de adormirea taranului , nu va trece mult si vom umbla cu limba scoasa prin piete pentru a gasi " rosii romanesti de gradina " . 
