unul dintre ei nu mai avea nici un semn . 
doar un prun salbatic linga care puneam o nuia cu citeva flori galbene legate pe la mijlocul ei . 
mama spunea ca acolo ar fi trebuit sa fie mormintul strabunicii pe care n - o cunoscuse nici ea , desi la fel de bine s - ar fi putut sa se odihneasca putin mai incolo . 
seara tirziu , turnam putina apa la flori si la nuiele , inclusiv la strabunica devenita , dupa trecerea anilor , doar un nume si o nuia de Pasti . 
Vinerea Mare , ai casei nu beau nici apa . 
abia dupa asfintitul soarelui se asezau la masa si , printre imbucaturi , mai scapau cite o vorba despre slujba preotului sau despre cel venit la biserica fara haine de sarbatoare . 
simbata , ne trezeam cu noaptea in cap . Trebuia mers la turma pentru adus mielul , aprins cuptorul , maturat curtea , tinut de vasul cu aluatul de cozonaci pentru a framinta mai usor , vopsitul oualor in fiertura de coji de ceapa , oua cu frunza de patrunjel invelite in ciorapi vechi si puse la fiert , pregatit buchetul de flori salbatice pentru mama , pe care trebuia sa - l aiba la indemina la inconjurul bisericii , ascutit luminarile , curatatul pantofilor si lustruirea lor , spalatul pe cap in ordinea stiuta , adica cel mic primul si fuga la culcare si mama ultima , dupa ce termina cu toate de rinduit . 
nu era ceas in casa . 
ne trezeam dupa cintecul cocosilor . 
in citeva minute se auzea si vocea unui vecin care avea un orologiu vechi , de la cefereu . 
mama punea mincarurile la fiert , intetea focul , ne controla hainele si ne verifica la batista , maruntis de pus in tava , luminare , flori , lista mortilor si oul rosu de ciocnit pe pajistea cimitirului . 
de obicei eram primul . 
Ieseam in curte sa leg ciinele si sa - i astept ! 
noptile de Inviere au o inaltime coplesitoare . Se vede pina dincolo de lume , cu stele tremurind , de parca s - ar fi ridicat din mugurii de salcie si n - ar fi apucat sa se coaca . 
gilgiitul apei in iarba si cintecul brotaceilor erau singurele note pe care natura cinta discret propria - i desteptare . 
pe drum se miscau umbrele celorlalti tarani ardeleni porniti spre biserica , un amestec de soapte si pietris scrisnit sub talpi ca la osia universului . 
ma tineam de mina mamei , la un pas in urma mersului tantos al tatalui , mindri ca ajungem la Inviere inaintea celorlalti . 
pe linga zidurile bisericii asteptau si altii , a venit parintele , a venit , i - am vazut trasura , mai asteapta putin sa scoata prapurii si incepe . 
si de la o luminare se aprindeau celelalte si inconjurul bisericii era ca o pregatire a umbrelor pentru batutul in porti si deschiderea usilor , cind redeveneam oameni luminati de credinta . 
barbatii se asezau in fata , linga altar , iar femeile , la locul lor , ca intr - o galerie de fiinte muncite si stinse de povara . 
copiii respectau aceeasi asezare in spatiu . Baietii linga barbati , fetele linga femei . 
era pacat si sa intorci capul . 
si in biserica rece , cu dusumelele curate , inca umede , in fata icoanelor reci continua cea mai inalta noapte a anului care se incheia dimineata , pe rasaritul soarelui , cu pasca impartita dintr - un vas ce parea de argint . 
niciodata in dimineata de Pasti nu a plouat . 
intotdeauna cerul arata ca pregatit de Inviere , iar natura gata sa participe si ea la sarbatoare . 
o auzeai cum se urneste din toate incheieturile pentru a se trezi in aceeasi noapte cu Hristos . 
o singura data a nins . 
numai tata isi aducea aminte . 
nu l - am crezut pina cind am citit pe coperta interioara a unui Tetraevangheliar . 
" sa se stie ca in dimineata asta de Pasti au cazut potop de ninsoare cum nu s - a mai vazut si asta e semn rau ca va fi razboi sau alta nenorocire " . 
primul lucru pe care - l faceam dupa slujba era sa ciocnim ouale rosii pe furis . 
apoi sa alergam la nuielele mortilor pentru a vedea ale cui flori s - au ofilit . 
se spunea ca acela va pleca primul . 
Nuiaua pe care o puneam la prunul bunicii era intotdeauna verde . 
poate pentru ca nu era acolo sau poate pentru ca ii placuse prea mult viata si peste ea crestea o iarba deasa si carnoasa la fir . 
niciodata nu am fost si nu sintem atit de curati ca in noaptea Invierii . 
pentru fiecare dintre noi , ea ramine cea mai luminata dintre toate . 
o purtam in noi si in fiecare vine din alta parte . 
