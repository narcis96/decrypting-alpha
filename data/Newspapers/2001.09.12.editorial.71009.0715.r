ce se petrece acum in Statele Unite ale Americii depaseste orice inchipuire ! 
tot mecanismul , si asa chinuit , al lumii contemporane risca sa sara in aer pentru o perioada nedeterminata . 
la ora la care scriu , cele doua cladiri ale World Trade Center , Departamentul de Stat ( cu explozia unei masini ) si Pentagonul au fost atinse . 
casa Alba , Ministerul Justitiei si sediul Natiunilor Unite au fost evacuate , ca si alte cladiri federale , iar presedintele George W . 
Bush a fost dus intr - un loc de maxima securitate . 
se fac primele evaluari ( se vorbeste despre zeci de mii de victime ) si apar primele consecinte . 
Bursele din toate tarile importante sint in deruta , iar politicienii planetei se afla intr - o stare de maxima incordare . 
ce a parut la prima vedere un accident ( un avion a intrat intr - un zgirie - nori ) s - a aratat a fi , de fapt , un atac terorist de proportii . 
dincolo de consecintele politice si economice care decurg din acest moment zero , un lucru e foarte limpede . 
se spulbera mitul infailibilitatii serviciilor secrete . 
terorismul ramine plaga fundamentala a lumii contemporane . 
SIDA si terorismul au ramas inca fara solutie . 
atacul din Statele Unite ( care e posibil sa fie indreptat si asupra altor obiective americane de pe glob ) va influenta fundamental cursul evenimentelor din acesti ani . 
economia mondiala , inclusiv cea americana , aflata si ea in criza , va suferi fluctuatii greu de estimat . 
dar consecintele majore vor fi in plan politic . 
reactia SUA nu se va lasa prea mult asteptata . 
dupa momentele de panica , americanii se vor indrepta asupra celui care a pus la cale acest atentat cu o forta greu de infruntat . 
cum atentatul este de proportii si nu pare a fi o operatiune organizata de un grup restrins , sint destule lucruri care ne pot trimite cu gindul chiar si la un stat . 
daca e vorba despre un stat , aproape cert se va declara razboi . 
e de crezut ca atentatele de ieri reprezinta premisele unei conflagratii . Iar aceasta poate angaja o multime de tari . 
de aici si consecintele pentru politica romaneasca . 
ea va fi pusa in situatia - limita de a se pozitiona imediat . Romania nu poate ramine indiferenta . 
ca urmare , declaratiile presedintiei si ale Guvernului Romaniei pozitioneaza tara pentru o perioada indelungata . 
a face o miscare gresita inseamna a angaja Romania pe termen lung intr - o directie cu urmari dramatice pentru viitor . 
oricum vor evolua lucrurile , Romania nu se poate situa decit pe o pozitie drastica impotriva terorismului . 
cu siguranta ca intreaga lume este intr - o situatie similara . 
prin atentatul din SUA , terorismul se compromite definitiv ca mijloc de lupta a unor minoritati sau popoare . 
dupa cum cercurile militare si politice care - l intretin vor fi obligate sa faca un mare pas inapoi . 
lumea nu are nici un viitor cu asemenea practici . 
alarma de gradul zero pentru politica , pentru finante , pentru economie , pentru securitate , pentru scena politica internationala . 
Repercusiunile atentatului din SUA sint greu de evaluat in aceste ore . 
cu siguranta ca lumea nu va mai fi la fel ca ieri ! 
