e la mintea cocosului ca foarte multi se tem de Ovidiu Grecea . 
tot aceeasi minte mica poate deduce ca si lui Ovidiu Grecea ii cam place aceasta postura . Ea i - a adus rapid o popularitate greu de prevazut in urma cu un an . 
Grecea a capatat si o statura impresionanta , si o pozitie administrativa privilegiata ( poate controla aproape orice ) . 
in plus , gratie stagiului sau la un departament investigativ din politie , stapineste si instrumentele anchetei . 
pentru ca , dupa 1990 , a lucrat alaturi de mine intr - o companie , pot spune despre el un singur lucru : prin experienta si mod de a fi , Ovidiu Grecea este un om extrem de abil . 
sa revenim insa la acest " inamic public " . 
Ioan Muresan il urmareste de - a dreptul . 
Petru Juravlea , senator taranist de Suceava , i - ar lua cel putin scaunul , daca nu si capul , pentru ca Grecea a cercetat afacerile cu pamint in judet . 
Vasile Lupu si - a intors furios burta spre confratele sau si s - a incruntat la el pentru ca a picat peste afacerile din Neamt ale taranistilor . 
Grecea si - a bagat nasul si in invirtelile lui Romica Tomescu , ministrul de la Mediu , si in cele ale lui Anton Vlad , secretar de stat la acelasi minister . 
Grecea a descins si in imperiul cetos al fratilor Micula , si exact atunci a fost scos de la AVAB . 
sa nu mai vorbim de oftica lui Viorel Catarama , care l - a si dat in judecata . 
dar Grecea a scormonit si in FPS , de la Sorin Dimitriu si pina astazi . 
s - a bagat si in afacerea CI - CO . 
interesele tulburate de Grecea sint mult mai multe . Si toate sint ale puterii , nu ale opozitiei . 
din acest punct de vedere , Grecea merita o bila alba . 
a exercitat controale mai mult asupra oamenilor coalitiei si asupra clientelei acesteia , facind ceea ce politia sau Parchetul nu se prea inghesuie sa faca . 
el a intrat intr - un oarecare conflict si cu Mariuca Vasile , asa incit unii au ajuns sa se intrebe cine este in spatele sau . 
raspunsul este extrem de simplu . 
Ovidiu Grecea este sustinut de primul - ministru , fiind unul dintre apropiatii sai si omul sau de incredere . 
ce e rau in asta ? 
nu e normal ca un premier sa aiba pe cineva care sa - i ofere o imagine exacta a unor cazuri - foi de temperatura si radiografii ? 
cine ii poate controla pe oamenii puterii daca nu un om de incredere al primului - ministru ? 
ce - i asa de grav in faptul ca acesta incearca sa desluseasca si descopera lucruri necurate in afacerile unora ? 
cel mai simplu lucru ar fi ca oamenii puterii sa nu faca prostii sau , daca le - au facut , sa suporte consecintele . 
evident , un asemenea departament de control este un instrument eficient in mina premierului . 
el poate face controale asupra activitatii principalilor sai adversari . 
si Ioan Muresan , si Romica Tomescu sau alti apropiati ai lui Remus Opris au fost subiecte de investigatie . 
toti au sarit ca arsi . 
are dreptul primul - ministru sa - si vire nasul , prin reprezentanti , in treburile lor ? 
are ! 
joaca aceste controale rolul unor presiuni politice ? 
joaca ! 
dar cine i - a pus pe cei in cauza sa - si prinda degetele in tot soiul de afaceri dubioase ? 
de aici , premierul si Ovidiu Grecea nu mai pot fi acuzati . 
raspunderea o au cei care si - au imaginat ca , fiind la putere , isi pot permite orice si ca nu se va afla nimic . 
si dupa felul in care protesteaza sau cer schimbarea lui Ovidiu Grecea putem sa presupunem ca majoritatea a fost prinsa cu musca pe caciula . 
culmea e ca Ovidiu Grecea a ajuns sa controleze si Sidex - ul , condus acum de Petrisor Peiu , unul dintre oamenii de incredere ai premierului . 
iar Petrisor Peiu il acuza tot pe Grecea si il ameninta cu justitia . 
de fapt , toate reactiile de protest ale celor vizati ne obliga sa presupunem ca Ovidiu Grecea a descoperit destule bube in capul oamenilor puterii . 
si acestia striga mai tare pe masura ce beleaua e mai mare . 
aceasta situatie tensionata ne duce cu gindul la momentul in care Ovidiu Grecea va fi sacrificat . 
intr - o buna zi , pentru continuarea jocului politic , el va fi scos de pe tabla . 
o asemenea miscare nu rezolva insa esenta problemei . 
ce se intimpla cu afacerile necurate descoperite de Ovidiu Grecea ? 
care este finalitatea rapoartelor sale ? 
citi ministri au fost destituiti in baza lor ? 
cite dosare penale au fost deschise oamenilor puterii si clientilor aferenti ? 
in interviul acordat la CNN , Emil Constantinescu i - a cerut unui australian sa vina sa - i spuna personal un caz de coruptie , si vinovatul va fi pedepsit . 
nu e nevoie ca omul sa zboare atita cale pentru a - i spune presedintelui asa ceva . 
e suficient ca acesta sa ceara un colet cu rapoarte si , impreuna cu primul - ministru , sa ia decizii ferme . 
sint in guvern ministri care trebuie debarcati urgent . 
abia atunci controalele lui Ovidiu Grecea vor avea o finalitate . 
si tot atunci , Grecea poate fi schimbat fara consecinte . 
altfel , debarcarea lui ar fi similara cu o operatiune de ingropare in nisip a ceea ce ne sfiim sa pronuntam , dar pute oricum . 
