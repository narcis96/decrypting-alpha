ce credeti dumneavoastra ca ar face un om obisnuit daca 75 din 100 de cunoscuti ai sai i - ar spune ca este beat ? 
sau ca nu este sanatos la cap ? 
in primul caz s - ar duce sa se culce si pe drum va incerca sa mearga strimb . 
asta pentru ca un singur om nu poate rezista in fata unui curent de opinie covirsitor . 
i se clatina pina si parerile ferme . 
numai ca acelasi om , pus intr - o echipa , mai mica sau mai mare , cind e vorba despre o judecata , nu mai reactioneaza la fel . 
geaba zice populatia Romaniei ca masinile polueaza , iar soferii conduc ca orbetii . 
adeseori , acuzatia este formulata chiar si de cel care a calcat un ciine vagabond pe o trecere de pietoni . 
cam la fel stau lucrurile si intr - o echipa de fotbal . 
pierde mai tot , se face de risul lumii , e fluierata de publicul de pe mai multe stadioane , iar in vestiare , in cel mai bun caz , componentii se acuza unul pe altul . 
rar se intimpla ca unul din lot sa recunoasca : am chefuit de mai multe ori inaintea meciurilor si am jucat ca o paparuda . 
si mai rare sint cazurile in care se gaseste cite unul care sa se simta raspunzator , caruia sa - i crape obrazul de rusine si sa zica , domnilor , sint o catastrofa de fotbalist . 
si decit sa zica atitia despre mine ca sint un pampalau , mai bine ma las pagubas . 
ma retrag in sah si table si imi vad de familie si de alta meserie . 
ce ne facem noi daca Barometrul de opinie publica , dat publicitatii mai ieri - alaltaieri , zice clar si raspicat ( in ciuda faptului ca a fost realizat de Metro Media Transilvania , institut condus cindva de Vasile Dancu ) ca a crescut coruptia in timpul guvernarii Nastase ? ! 
si zic asta nu 2 - 3a in plus , cit intra intr - o marja de eroare . 
zic 43a . 
aproape jumatate din populatie . 
ce facem ? 
il omorim pe Vasile Dancu ? 
nu credem ? 
pai , a nu da crezare sondajului ar insemna si ca putem presupune ca , in realitate , mai mult de 43a gindesc la fel . 
iar Vasile Dancu ar fi putut , eventual , sa mai rotunjeasca prin diminuare . 
un alt fapt care ar trebui sa ne puna pe ginduri tine de mediatizarea coruptiei . 
cite televiziuni au " tocat " acest subiect ? 
de cite ori si in ce emisiuni ( cu exceptia celor de desene animate ) ? 
la fel , ziarele nu s - au intrecut in a pune degetul pe rana ( cu exceptia publicatiilor afiliate puterii si care , atunci cind a fost vorba de coruptie , au spinzurat linga titlu numai figurile unor oameni ai opozitiei ! ) . 
prea multe surse de manipulare nu exista . 
si nici nu putem crede ca ne aflam in fata unui fenomen de zvonistica . 
ceea ce ne obliga sa deducem ca acest procent ridicat vine chiar din parerile oamenilor . 
au mai vazut si ei pe la primarii , pe la alte institutii , pe la vecini cum , peste noptile de dupa alegerile din anul 2000 , membrii de partid s - au pricopsit  inca o data . 
putem astfel accepta ca perceptia populatiei are la baza propriile observatii , iar nu demersurile mass - media sau ale opozitiei ( cel mai adesea cu prune in gura ) . 
in plus , la toate  acestea se adauga opinia institutiilor europene , a politicienilor din Occident si a mass - media din aceste tari ( imposibil de influentat la asemenea proportii de catre romani ) . 
nu ne ramine decit sa acceptam acest adevar crunt , gol - golut , valabil pentru subiectul coruptiei . 
ce facem mai departe ? 
ori guvernul Adrian Nastase se duce sa se culce , ori se trezeste cu apa rece si incepe o curatenie cum nici el nu si - a imaginat ca poate face ! 
altfel riscam sa traim cu o boala mortala si sa ne amagim ca sintem din ce in ce mai sanatosi . 
ca marul gata sa cada ! 
