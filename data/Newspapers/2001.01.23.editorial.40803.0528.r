totdeauna m - am temut de imaginile paradiziace , de " corurile " publice pe o singura voce , de iubirile maselor largi , si le - am suspectat . 
si chiar daca n - am gasit nici o dovada , le - am privit cu teama si indoiala . Nu mi s - au parut citusi de putin convingatoare . 
acelasi sentiment l - am avut si atunci cind am aflat ca Adrian Nastase a fost ales in unanimitate . 
unanimitate nu are nici Dumnezeu , daramite Adrian Nastase ! 
alegerea noului presedinte al PDSR a trecut aproape neobservata din cauza faptului ca nimeni nu i s - a opus . 
or , cred ca exact in asta consta pericolul acestui congres ! 
de ce ? 
se bucura Adrian Nastase de o sustinere entuziasta a batrinilor din partid ? 
il iubesc atit de mult parlamentarii si actualii sau fostii consilieri ai lui Ion Iliescu ? 
si daca noul presedinte al partidului ar fi facut numai din diamante sau din vocatie politica pura , tot nu am putea gasi 869 de oameni care sa semene intre ei ca doua picaturi de apa si sa ia , in mod liber , aceeasi decizie . 
ar fi neomenesc , nenatural , nepolitic si chiar necivilizat . 
poate doar 869 de africani sa formeze , de buna voie , o singura voce si nici unul sa nu chitaie ! 
chiar daca au fost 869 de voturi - toate in favoarea lui Adrian Nastase ( desi exista informatii ca buletinele n - au mai fost numarate pina la capat si citiva participanti ar fi marturisit ca ei au votat impotriva ) - si ele pot fi prezentate oricui , situatia nu se schimba cu nimic . 
mi se pare la fel de suspecta si de periculoasa , macar pentru cel in cauza , daca nu si pentru partid . 
sa nu uitam ca Adrian Nastase detinea de mai mult timp pozitia a doua si , prin datele sale profesionale , culturale si biologice , reprezenta o anume tendinta din PDSR numita , uneori , reformatoare . 
adeseori s - a aflat in conflict ( cind mai discret , cind mai la vedere ) cu generatia presedintelui Ion Iliescu . 
dar aceste infruntari n - au trecut peste o anumita limita . 
fie ca aripa Nastase nu s - a simtit suficient de puternica , fie pentru ca a adoptat o atitudine cooperanta . 
la fel de bine putem crede ca PDSR a functionat in ultima vreme conform ordinului " nu misca nimeni in front " . 
aceasta aparenta de " partid monolit " , in loc sa ne creeze sentimentul autenticitatii , ne obliga sa ne gindim la slabiciuni ascunse . 
chiar n - a dorit nimeni altcineva sa devina presedinte al partidului ? 
orice om normal , implicat in politica , ar trebui sa - si doreasca sa ajunga in virful ierarhiei pentru a demonstra ca el este cel mai bun ! 
la PDSR , toti au parut convinsi ca alesul este unica alternativa ! 
mi - e imposibil sa cred asta ! 
mai degraba cred ca nimeni n - a avut curajul sa - l concureze . 
mai mult , in perioada premergatoare Congresului , s - a stabilit la virful PDSR ca Adrian Nastase va fi presedintele partidului . 
Reunirea celor 869 de participanti a fost doar formalitatea necesara pentru consfintirea unei hotariri dinainte stabilite . 
Ion Iliescu a cerut acest lucru care s - a executat fara cricnire ! 
ceea ce ne obliga sa credem ca unanimitatea obtinuta de Adrian Nastase este , de fapt , o victorie zdrobitoare a presedintelui de la Cotroceni . 
ea ne arata influenta coplesitoare a acestuia intr - un partid din care nu mai face parte ( cel putin formal ) . 
abia din aceasta etapa a deductiei putem intrevedea riscul . 
intr - o buna zi , partidul ar putea primi un ordin contrar si , cu siguranta , ca unanimitatea lui Adrian Nastase s - ar clatina serios . 
inca nu putem presupune ca el ar obtine atunci macar o majoritate simpla . 
depinde de modul in care va sti sa conduca formatiunea politica , dar si de felul in care va gestiona treburile guvernului . 
oricum , acest vot unanim ne face sa luam in calcul si alternativa ( teoretica , deocamdata ) ca intr - o buna zi o parte importanta din partid i se va impotrivi . 
nu vreau sa pun sub semnul indoielii nici congresul si nici partidul . 
din punct de vedere politic , mult mai util ar fi fost ca el sa aiba un contracandidat . 
o alternativa si o confruntare a punctelor de vedere ar fi slujit tuturor . 
sint convins ca tot Adrian Nastase ar fi cistigat . 
dar o competitie i - ar fi consolidat victoria si ar fi conturat si alte tendinte din partid . 
le - am fi cunoscut , le - am fi judecat prin comparatie si am fi stiut ce urmeaza in cazul in care pozitia actualului presedinte de partid se va subrezi . 
victoria in unanimitate a lui Adrian Nastase , chiar daca inseamna o schimbare de sef la PDSR , mi se pare periculoasa si artificiala . 
e chiar cel mai nelinistitor lucru pentru invingator . 
