cel mai cistigat dupa catastrofala dezbatere de marti seara gazduita de Canalul Romania 1 a fost Gyorgy Frunda . 
Ungurul a lipsit si astfel nu a fost obligat sa participe la un nou spectacol dezagreabil . 
in plus , nu a trebuit sa raspunda la scenarii fantasmagorice , nici sa isi imagineze ce - ar face daca ar veni lupul sau luna ar cadea in virful parului . 
Frunda si - a transmis frumos si elegant mesajul si poate spune ca nu a pierdut prilejul unei asemenea dezbateri , evitind in acelasi timp sa stea la aceeasi masa cu Corneliu Vadim Tudor . 
toate dezbaterile din aceasta campanie electorala se afla sub semnul artificialului . 
problemele grave ale Romaniei au scapat pe linga aceste intilniri contrafacute . 
candidatii au ales singuri ziaristii care le conveneau , in asa fel incit sa nu aiba nici o problema in timpul discutiilor , iar televiziunea publica a conceput un scenariu pionieresc , de o impecabila banalitate . 
nici la dezbaterile pentru alegerile parlamentare , nici la cele pentru prezidentiale nu am avut oferte coerente , dar nici dispute constructive . 
marti seara , la Romania 1 , ultraplanificata emisiune a Irinei Radu a luat - o razna tocmai pentru ca a incercat sa traga in acelasi tipar sase personalitati distincte . 
dar si pentru ca modul de organizare a avut un singur scop : acela de a evita discutiile despre situatia dramatica din tara . 
pentru ca desfasurarea era artificiala , moderatoarea a pierdut busola , si regulile indelung negociate au fost calcate in picioare . 
am avut astfel parte de un bilci sinistru , primul in care Vadim Tudor si - a dat cu adevarat masura nebuniei . 
abia atunci electoratul roman telespectator a avut ocazia sa vada imparatul gol , multiplicat si amplificat . 
abia alaltaseara , cind au inceput sa se dea in stamba , i - am putut vedea in toata splendoarea pe conducatorii pe care ii meritam . 
mai mult , dupa ceea ce am vazut la televiziunea publica , aproape ca - ti vine sa zici ca oricare dintre ei ar deveni presedintele Romaniei , situatia ar fi aceeasi . 
de fapt , tendinta este ca dezbaterile televizate sa alunece spre spiritul emisiunilor de divertisment . 
cu exceptia celei incercate de postul Romania 1 ( care a sfirsit prin a ne oferi tot un asemenea produs ) , restul seamana a spectacol pe subiecte politice cu Anton si Romica . 
glumite , teste stupide , intrebari idioate , texte formulate in limbaj de lemn si raspunsuri in dorul lelii , lasate fara replica . 
daca am cadea din Luna intr - un fotoliu aflat exact in fata unui televizor , am putea trage concluzia ca aceste dezbateri sint organizate ca sa decidem cine sa ne conduca intr - un mare carnaval , iar nu cine sa ne scoata dintr - o situatie dramatica . 
ceea ce inseamna ca deruta nu stapineste doar elitele sau segmentul politicienilor . 
ea a cuprins toate palierele societatii , justitie si mass - media , institutii publice si cetateanul insusi . 
s - o fi considerind el sfint , dar si el pare atins de bolile care - i bintuie pe cei pe care - i acuza . 
daca recapitulam putin prestatia celor invitati la ultima emisiune de la Romania 1 am putea conchide ca a fost seara lui Theodor Stolojan . 
el pare a fi fost cistigatorul si pentru ca a avut puterea de a - l infrunta cu dovezi , logica si bun - simt pe Corneliu Vadim Tudor . 
a incercat sa se opuna nebuniei si Petre Roman , dar in stilul sau gomos si neconvingator , strigind ca Valter Roman ( Ern & ouml ; Neulander ) a fost un mare patriot roman . 
Ion Iliescu a trecut cu discretie prin eveniment . 
nu s - a contrat , a zimbit , a stat deoparte , exersind limbajul de lemn care , pe linga excesele lui Corneliu Vadim Tudor , a parut o forma de candoare politica . 
perdanti cu adevarat pot fi socotiti Mugur Isarescu si Teodor Melescanu . 
nici n - au gresit , nici nu s - au afirmat . 
pur si simplu si - au spus lectiile pe care le - am mai auzit . 
confruntarea de marti seara ne - a aratat cit de fragile sint structurile democratice in Romania . 
de zece ani , un om incalca cel putin o data pe zi legi si norme de comportament si nici un politician sau institutie nu este in stare sa i se opuna . 
mai mult , acum s - ar putea ca CNA sa sanctioneze Canalul Romania 1 , desi propriu - zis n - a facut nimic . 
in schimb , nu este capabil sa - i interzica lui Corneliu Vadim Tudor prezenta in mass - media pentru ca duce comportamentul si limbajul pina dincolo de barierele pe care le pot suporta oamenii si pe unde nu mai umbla decit animalele cu rituri lungi . 
