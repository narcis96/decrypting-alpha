autoritatile romane joaca o comedie nerusinata . 
spun ca cerceteaza cazul Vintu si prabusirea FNI . 
dar nu e vorba decit de o minciuna gogonata . 
la putin timp dupa prabusirea FNI au existat destule rapoarte , date si informatii pentru ca puterea de atunci sa poata lua o decizie . 
din sursele noastre , imediat dupa stringerea primelor probe si dupa incheierea primului raport , guvernul a propus arestarea celor implicati , inclusiv a lui Sorin Ovidiu Vintu . 
presedintele de atunci , Emil Constantinescu , ar fi spus ca " nu este politic " . 
in aceeasi perioada , in cursul vizitei sale in Romania , directorul CIA , George Tenet , s - a intilnit cu mai multi reprezentanti ai serviciilor secrete , ai presedintiei si ai guvernului . 
George Tenet ar fi atras atentia tuturor asupra unui singur subiect : Vintu - FNI . 
decizia politica a fost " nu " . 
la a doua izbucnire a scandalului FNI , in ianuarie 2002 , intr - o simbata , premierul Adrian Nastase ar fi luat si el decizia arestarii lui Sorin Ovidiu Vintu si a lui Mihai Iacob . 
intimplator sau nu , in acelasi weekend , primul - ministru a avut si o discutie cu ambasadorul SUA la Bucuresti . 
tot in acelasi weekend , dar spre sfirsit , de la Cotroceni ar fi venit un " nu " identic cu cel al lui Emil Constantinescu . 
de altfel , in lunea care a urmat , la politie , Mihai Iacob a scapat si un porumbel . 
a spus " simbata trebuia sa fiu arestat " . 
mai mult , SRI cunostea perfect starea lucrurilor . 
stia si de vinzarea formala a societatilor , si de trecerea acestora pe numele unor colaboratori apropiati sau rude , cu mentinerea controlului de facto al lui Sorin Ovidiu Vintu . 
aceleasi aspecte ale afacerii au fost prezentate de SRI si Parchetului General de pe linga Curtea Suprema de Justitie , inclusiv date legate de Banca Romana de Scont . 
banca Nationala a Romaniei a trimis si ea rapoarte mai multor institutii ale statului prin care comunica faptul ca " toate aceste operatiuni au fost dirijate pentru finantarea persoanelor sau firmelor din Grupul Gelsor , finantare care nu indeplineste toate conditiile prevazute de lege " . 
pentru majorarea capitalului la BRS , zice BNR , " au fost utilizate sumele existente in conturile Astra , fara acordul acestei societati " . 
nu cunoastem numarul informarilor trimise de SRI autoritatilor . 
stim doar ca Parchetul General a primit numai de la Banca Nationala a Romaniei 10 - 15 adrese oficiale prin care era analizat , demontat si oferit spre instrumentare tot sirul de fraude din jurul FNI - Gelsor - BRS - BID . 
de asemenea , politia a primit si ea vreo 30 de rapoarte cu detalii mura - n gura . 
nu s - a intimplat nimic . 
nu din cauza ca aceste institutii nu ar fi avut personal competent sau nu ar fi detinut suficiente probe . 
datele pe care le avem si informatiile primite la redactie ne indica un lucru simplu . 
ca nici Emil Constantinescu si nici Ion Iliescu nu au vrut " sa dea verde " pentru un decont final al intregului scandal . 
trebuie pusa o intrebare simpla si logica . 
de ce n - au fost cei doi presedinti de acord ? 
erau in pericol vreo valoare democratica , vreun principiu , vreo institutie a statului ? 
sau explicatia tergiversarii in cazul Vintu - FNI sta in coruptia care a viciat hotaririle definitive ale institutiilor statului roman ? 
scandalul Vintu - FNI se vrea tiriit in anchete si pierdut . 
in fapt , avem de - a face cu o decizie politica luata pe alte criterii decit cele democratice , si care se explica numai prin ce lipseste acum din FNI , din BRS , din BID si din Astra : banii ! 
