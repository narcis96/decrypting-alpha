asa cum plutesc , fericiti , pe valurile sondajelor de opinie , Ion Iliescu si Adrian Nastase pot fi considerati doi oameni politici inconstienti . 
pe litoral , in Bucuresti , la Slanic Moldova ( sau Dumnezeu mai stie pe unde ! ) se ridica ori se cumpara hoteluri dintr - o afacere care , in loc sa - i scandalizeze , nu le provoaca decit un zimbet superior , satisfacut . 
" Scandinavia , Scandinavia , Scandinavia ... " , ca o telefonista de la linia fierbinte . 
ce este Scandinavia ? 
in afara de peninsula de unde provin vikingii si sirenele Nordului , " Scandinavia " mai este numele unui monument al hotiei si al prostului gust , ridicat pe litoralul romanesc . 
in Mamaia , pe malul lacului , a fost construit un " cavou " din marmura cenusie , cu o terasa cit o tribuna de stadion . 
acolo se produce mai toata floarea muzicii usoare , plus Tociu si Palade . 
inauntru se afla un pub , un restaurant si un bar de noapte cu piscina si bara de otel pentru stripteuze . 
aiureala asta de un kitsch inegalabil a costat cam 3,5 milioane de dolari si este proprietatea RAFO Onesti , care nu este nici TUI , nici Neckerman , nici vreo alta celebra firma internationala de turism . 
RAFO este o nenorocita de rafinarie , construita de Nicolae Ceausescu la Onesti . 
dupa 1990 , RAFO a intrat in declin , a acumulat datorii , s - a umplut de firme - capusa si , in cele din urma , a fost inchisa . 
in anul 2000 , RAFO a fost " privatizata " ( cu contract secret ) . 
i - au fost anulate o parte din datorii , altele au fost reesalonate , iar noii proprietari , reprezentati de Corneliu Iacubov , au promis investitii , plata datoriilor catre stat si relansarea ramolitei hardughii petroliere . 
in ciuda motiunilor parlamentare , a protestelor de tot felul , RAFO a ramas o mirtoaga economica . 
pe de o parte prospera , investeste bani in aberatii de cinci stele cum este hotelul " Scandinavia " sau hotelul " Bulevard " ( din buricul Capitalei ) , pe de alta , acumuleaza datorii catre stat si catre Petrom ( tot de stat ) . 
din taxe neplatite , investeste in turism , in sport , in politica , in orice . 
de fapt , putem spune ca statul roman a innebunit . 
se pagubeste singur . 
se plinge ca n - are bani , iar pe alta parte ii arunca pe fereastra , direct in buzunarele unor privilegiati . 
nu incaseaza taxe nici de la Astra , nici de la RAFO , nici de la Midia Navodari . 
in total , sute de milioane de dolari . Si tot statul roman , prin Petrom , le  da alte sute de milioane de dolari in titei si servicii pe care cele trei rafinarii ( reprezentate de Ioan Nicolae , Corneliu Iacubov si Dinu Patriciu ) nu le platesc . 
sau le achita cu tiriita . 
Petrom , vaca de muls a tuturor guvernarilor , nu plinge si nu protesteaza . 
subordonata direct premierului Adrian Nastase , Petrom joaca rolul fostei Bancorex . 
de altfel , in afacerea cu RAFO Onesti , pe linga Corneliu Iacubov , a fost semnalata si prezenta unui mare " artist " al creditelor : bancherul Razvan Temesan . 
el a coordonat celebra operatiune de avalizare a biletelor la ordin de zeci de milioane de dolari , de catre FPP II Moldova , pe atunci condus de Corneliu Iacubov . 
Bancorex s - a prabusit , statul roman si FPP II Moldova au platit si vor plati in continuare . 
  Corneliu Iacubov a fugit atunci din tara , iar Razvan Temesan , dupa schimbarea puterii in 2000 , a fost scos nevinovat in toate dosarele de urmarire penala . 
ce ne anunta aceasta soapta erotica " Scandinavia , Scandinavia ... " , difuzata pe la televiziuni si radiouri ? 
ca uliii marilor afaceri necurate din perioada 1992 - 1996 s - au intors . 
operatiunea politica de " albire " a reusit , iar acum acestia devoreaza ultimele cadavre ale economiei comuniste . 
pe baza de hirtii incropite ca si la devalizarea bancilor , ca si la prabusirea SAFI si FNI , din fondurile publice se scot marfare de bani si se descarca in afaceri private aberante , cu piscine , cintareti si bare pentru stripteuze . 
miroase rau apa lacului Mamaia , pe marginea caruia e asezat hotelul " Scandinavia " ( un fel de " palmier " caraghios din peisajul turismului anuntat cu pompa de Dan Matei Agathon ) . 
miroase rau si afacerea cu RAFO , din jongleriile careia se scot banii pentru hoteluri si alte " minunatii " ale actualei guvernari . 
miroase urit chiar si inconstienta lui Ion Iliescu si Adrian Nastase , care se fac ca nu vad , nu inteleg si nu stiu nimic . 
unul dintre cele mai mari scandaluri ale celei de - a doua guvernari PSD are inflexiuni deocamdata numai erotice . 
" Scandinavia , Scandinavia ... " , aud ei , crezind ca e vocea unei femei frumoase . 
dar in spatele soaptelor fierbinti e vocea astupata cu un calus a justitiei romane ! 
