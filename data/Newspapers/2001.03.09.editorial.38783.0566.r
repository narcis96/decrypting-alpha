citi ani de puscarie ia omul de la RATB care a pus numele statiei de autobuz " La reactor " ? 
pe drumul care duce in padure e o bariera pentru prostii care n - o pot ocoli . 
mai e si un semn cu " Fotografiatul interzis ! " pentru cei care umbla cu aparatele la git . 
problema noastra e alta . 
e de vina cel care a denumit statia de autobuz ( a tradat ) , cel care a montat - o ( a indicat ) sau cel care a vazut - o si n - a dat telefon la SRI ? 
sau noi , ziaristii care scriem ca ieri , in statia RATB " La reactor " , de pe traseul Bucuresti - Magurele , a avut loc un accident de circulatie ? 
nu stiu ce mecanisme si butoane are un reactor , dar presupun ca e ceva important ce tine de secretul de stat . 
sau , la Cugir , pentru ca e un oras in care se produc si masini de tocat , si masini de spalat , si masini de cusut , vinzatoarea din alimentara , cea care taie marmelada si salamul cu o baioneta de AKM , e un cetatean care incalca secretul de stat ? 
e vorba despre o productie militara data in vileag ? 
cine - i de vina ? 
barbatul ei , care a furat - o din uzina , femeia ca n - are masina de feliat salam si cutit din lemn pentru marmelada ? Sau cumparatorii care au privit cum trece baioneta prin sapun , slanina , marmelada ori salam ? 
si daca vine un strain care vede baioneta nu poate afla el de la vinzatoare unde se produce ? 
dar daca ar vrea sa cumpere armament , de ce nu - l comanda la Romtehnica ? 
de fapt , de ce nu mai cumpara nici africanii aceste arme automate ? 
sa zicem ca o sa producem mitraliere competitive si scapam de baioneta . 
raminind in aceeasi sfera a informatiilor militare , ce ne facem cu achizitionarea fasolei pentru armata ? 
nu rideti , sint zeci de mii de oameni incorporati , e seceta , bravii osteni trebuie hraniti pentru ca in tara sa se poata munci in pace . 
pleaca generalii de la " spate " sa cumpere fasole de la IAS - uri ( inca nedesfiintate ) sau de la particulari ( ferme sau tarani ) . 
e vorba de armata ? 
e secret de stat ca trupele nu mai au fasole ? 
si daca unii ofera fasole cu nu stiu citi dolari pe tona , si generalul cumpara de la o ferma cu cinci dolari pe tona in plus ? 
e secret militar de stat ? 
sau poate orice comisie de generali sa cumpere sisteme de ochire , sisteme de comunicatii si fasole pe baza unei licitatii secrete , in care primesc de la firma secreta cita spaga secreta vor ? 
sa zicem ca taranul primeste chitanta pentru fasolea vinduta . 
e secreta chitanta ? 
si daca se pierde , citi ani de inchisoare ia vecinul care o gaseste ? 
e secret pretul fasolei ? 
e secreta campania de achizitionare ? 
daca spunem ca depozitul Administratiei Nationale a Rezervelor de Stat ( unde o fi si fasole ) e gol , nu comitem o tradare ? 
ce facem noi , cetatenii ? 
ii vinam si pe soferul de la RATB care stie unde e statia " La reactor " , si pe vinzatoarea cu baioneta care tradeaza productia de AKM si pe taranul care a gasit chitanta cu pretul fasolei ? 
e secret de stat ? 
daca oricare dintre ei ii spune altcuiva , trebuie anuntat SRI ? 
nu rideti , pentru ca o lege privind protectia informatiilor clasificate ( necesara zic eu ) fara o lege privind accesul liber la informatie poate naste tot felul de excese si absurditati ! 
intii de toate , mi se pare nefiresc faptul ca statul e , din nou , mai important decit cetateanul . 
nu e nici o nenorocire daca el nu afla ce se intimpla in tara lui , daca politicienii si functionarii publici nu dau socoteala sau vreo informatie de interes public . 
mare brinza ca tin secret numarul de clante furate din parlament sau pretul masinilor cumparate cu comision ! 
important e sa ne tinem gura ! 
urmarirea unor ziaristi care scriu despre presedintele tarii sau despre armata sau despre cit de pampalau e nu stiu ce director al SRI e legala sau nu ? 
dar " sursele " serviciilor de informatii , adica infiltratii prin redactii care raporteaza ce articole se pregatesc , sint in legalitate ( daca redactia nu cumpara si nici nu lanseaza rachete ) ? 
mi se pare firesc ca secretele de stat ( informatiile clasificate ) sa fie aparate intr - un fel . 
dar statul nu ajunge sa aiba secrete daca nu are si cetateni liberi si protejati , care sa fie aparati de excese , care sa poata solicita functionarilor publici si politicienilor date despre chestiunile ce privesc pe toata lumea . 
or , cu aceasta lege facuta pe genunchi , cei care dau un sens statului roman , adica cetatenii , ramin cu buza umflata , in timp ce statul care exista doar din banii nostri se catara sus de tot si ne face amenintator cu degetul ! 
