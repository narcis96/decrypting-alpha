" minia proletara " pe care o mai puteti gasi prin cite un articol de ziar are in spatele ei o poveste lunga . 
ea vine din " anii socialismului victorios " , cind era singura revolta permisa in presa romana . 
evident , impotriva capitalismului corupt . 
pentru cititorul de astazi , mai ales pentru cel tinar , coplesit de diversitatea publicatiilor de pe tarabe , care de care mai libera , infernul lipsei de libertate devine o amintire din ce in ce mai stearsa . 
unora chiar nu le spune nimic . 
parca nici n - ar fi existat . Daca Editura Compania n - ar fi tiparit jurnalul secret al lui Boris Buzila , intitulat In prezenta stapinilor , mai ca am fi ingropat mizeria si nici n - am intelege de unde vin pacatele unor ziare si ziaristi , prejudecatile si ifosele , slabiciunile si limbajul , militantismul si disponibilitatea pentru aranjamente . 
ziaristul " Epocii de aur " era si el un privilegiat de linia doi - trei . 
partidul Comunist Roman il considera activist si ii lasa citeva firimituri de la masa cea mare , dar nu prea multe . 
si cind intindea lantul , ii mai arata batul sau ii ardea una peste bot . 
in acei ani , in afara militantilor cretini ( pentru ca ziarele erau pline de asemenea " constiinte " harnice si devotate ) mai supravietuiau si duplicitarii . 
mai mult sau mai putin devotati si plini de zel , ei cirteau in particular sau printre rinduri si visleau in doua barci de nevoie . 
o slujba , o facilitate , un program caldut in schimbul unei complicitati , al unei terori psihologice care impingea pe toata lumea intr - o patologie sociala de mari proportii . 
imi amintesc de prima vizita facuta lui Boris Buzila la " Romania libera " ( atunci publicatia cea mai cuminte dintre organele de presa ) . 
un domn inalt , uscat , morocanos , un " soldat " cuminte , pe care nu - l banuiai nici in ruptul capului ca printre comenzi ideologice si sarcini redactionale noteaza observatiile sale despre viata intima a redactiei , a sectiei de presa si despre modul in care se transmiteau " sarcinile de sus " . 
acum , dupa 15 - 20 de ani , totul pare monstruos , dement , nefiresc si impins pina in miezul operei lui Eugen Ionesco . 
arta de a scrie fara a spune nimic despre nenorocirile din preajma atinsese performante inegalabile , Adrian Paunescu raminind marele campion al formelor rimate . 
curios este ca lumea ametitoare descrisa de Boris Buzila n - a disparut . 
el nu povesteste despre figuri de muzeu si despre nume de pe cruci , ci despre oameni care traiesc si astazi si pentru care jurnalul sau este o oglinda necrutatoare . 
unii si - au mai coafat nitel imaginea , au mai schimbat partidul sau gruparea , incercind sa para nou - nascuti si ocupind locuri importante intre personajele tranzitiei . 
din acest punct de vedere , jurnalul lui Boris Buzila mai domoleste putin discursul moral al lui Octavian Paler sau " anvergura " de disident a lui Ion Iliescu . 
cartea lui Boris Buzila ( din care tiparim citeva fragmente in aceste zile , in avanpremiera lansarii de la Tirgul BOOKAREST ' 99 de saptamina viitoare ) are meritul de a ne atrage atentia asupra unui lucru extrem de important : libertatea presei . 
absurdul comunismului n - a putut fi posibil decit in absenta acesteia . 
pretul platit a fost enorm si se va mai simti si dincolo de tranzitie . 
decit o presa slugarnica , tiparita numai pentru a justifica spiritul si comportamentul totalitar al unei caste politice , mai bine o media naravasa , patimasa , adeseori pigmentata cu greseli si patetisme ( ceea ce nu inseamna totusi iresponsabila ) . 
sint mult mai folositori politicienii enervati , pinditi la fiecare colt , sifonati de adevarurile despre ei , decit o liota scapata de sub control si conducind dupa reguli nedemocratice , create de propria scafirlie . 
cum fiecare dintre cei care am trecut si am supravietuit sau nu acelei perioade avem partea noastra de vina ( inclusiv subsemnatul ) , nu ne ramine decit sa ne privim in aceasta oglinda , oricit de incomod ar fi gestul . 
iar cititorii si ziaristii care n - au traversat " Epoca de aur " afla si ei un lucru pe care nu - l mai simt acum . 
cit de importanta este libertatea presei si de ce trebuie aparata ca lumina ochilor ! 
iar cei care au servit in mai multe " regimuri " vor putea socoti ca au fost izbaviti macar de o parte din pacate abia cind Romania va fi intrata deja intre tarile cu o democratie consacrata si cu o presa independenta , fara nici o legatura cu trecutul . 
