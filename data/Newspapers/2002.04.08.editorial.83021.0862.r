" nu vrem privatizare cu orice pret " era o lozinca a carei vopsea nu s - a uscat bine pe hirtia campaniei electorale din anul 2000 . 
atunci , Ion Iliescu si Adrian Nastase promiteau locuri de munca , protectie sociala si reabilitarea unor societati comerciale de stat care " mai pot fi salvate " . 
a trecut un an si jumatate , iar intreprinderi celebre ale economiei socialiste , Roman , Tractorul , Siderurgica Hunedoara si Nitramonia Fagaras , vor fi vindute daca se va gasi un investitor interesat . 
" reabilitarea " lor s - a dus naibii si , daca nu vor fi cumparate dupa urmatorul anunt de licitatie , vor fi lichidate . 
asta a convenit guvernul prin Scrisoarea suplimentara de intentie adresata Fondului Monetar International . 
nu mai luam in calcul si disponibilizarea , pina la sfirsitul lunii iunie , a 950 de angajati din aceste societati . 
ce sa intelegem din asta ? 
mai avem protectie sociala si politica economica social - democrata ? 
oricit ne - am chinui sa punem sablonul discursului politic si promisiunilor din campania electorala pe Scrisoarea suplimentara de intentie , e clar ca se potrivesc ca nuca in perete . 
si nici nu era de asteptat ca strategia economica din campania electorala sa se regaseasca in masuri luate din primele zile de guvernare . 
cabinetul Nastase nu avea nici o sansa sa primeasca transa a doua din acordul stand - by cu FMI fara a purcede la o restructurare a mamutilor industriali mosteniti de la Ceausescu . 
anul trecut , cu exceptia SIDEX si Bancii Agricole , APAPS a cam tras mita de coada . 
iar masurile de restructurare au fost aminate pina la ultimul moment , riscind sa pierdem banii din acordul incheiat anul trecut . 
acum , guvernul Nastase nu mai are nici o scapare . 
Dan Matei Agathon e obligat sa vinda intr - un ritm infernal pentru a putea lichida , in numai trei luni , toate activele Ministerului Turismului . 
iar APAPS a ajuns la o rascruce . 
ori privatizeaza aceste societati monstruoase , ori le lichideaza . 
bani pentru subventii nu mai exista pentru ca bugetul sta prost . 
banci care sa faca pomeni iarasi nu prea mai sint , iar productia respectivelor societati comerciale nu se vinde , riscurile de faliment fiind enorme . 
aceste masuri de restructurare de tip liberal sint obligatorii , sint dureroase si nu mai pot fi ambalate in cuvinte frumoase . 
daca Roman si Tractorul ar fi fost privatizate in perioada 1991 - 1995 , alta ar fi fost situatia . 
statul roman ar fi obtinut sume considerabile , muncitorii nu si - ar fi pierdut locurile de munca , iar Romania ar fi exportat astazi tractoare si camioane . 
cum n - am vrut sa ne vindem tara si a persistat mentalitatea ca aceste firme pot fi vindute sau reabilitate , dar in conditii de mare afacere , numai bine ca timpul ne - a aratat ce greseli economice enorme am facut de - a lungul anilor . 
nici n - am privatizat , nici n - am consolidat . 
am ruinat sistematic mari intreprinderi ale economiei socialiste , iar acum ne intrebam ce facem . 
le inchidem sau le dam pe nimic ? 
culmea e ca , in urma schimbarilor survenite in economia mondiala , azi nu gasim investitori straini dispusi sa le preia nici daca le dam de pomana , doar cu conditia de a - i pastra pe muncitori si de a achita o parte din datorii . 
are astazi guvernul Adrian Nastase forta de a lichida cele patru mari intreprinderi ramase de pe vremea lui Nicolae Ceausescu ? 
e pregatita economia sa absoarba miile de muncitori ? 
e gata executivul sa - i infrunte ? 
sint disponibilizatii gata sa se reprofileze ? 
exista in tara un climat propice pentru astfel de actiuni ? 
cum se va descurca guvernul prins intre angajamentele cu FMI si presiunea sociala ? 
incercati sa raspundeti singuri la aceste intrebari . 
eu , unul , as prefera sa nu ma mai gindesc . 
