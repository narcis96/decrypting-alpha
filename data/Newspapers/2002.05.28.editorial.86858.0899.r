evenimentele se precipita intr - un mod alarmant . 
daca ar fi fost ingrijorat , Adrian Nastase ar fi dat un semnal pe linie politica sau guvernamentala . 
nu intimplator Ioan Mircea Pascu a inceput batalia pentru dreptul la replica . 
nu intimplator , cind Ioan Mircea Pascu a transmis ziaristilor ca viata lor este scurta , iar sanatatea un bun prea de pret ca sa - l riste declansind dezbateri stresante , premierul nu l - a admonestat pe ginditorul militar si nici nu i - a cerut demisia . 
nu intimplator Mircea Geoana a protestat din cauza ca TV5 nu a difuzat un interviu cu Adrian Nastase . 
nu intimplator Vasile Dancu a spus ca marile grupuri economice si - au construit cite un boutique media . 
nu detin mai toti fruntasii politici sau financiari ai PSD cite o asemenea " ghereta " cu care stirnesc confuzie si exercita presiuni ? 
n - a participat chiar primul - ministru la inaugurarea cu pompa a unui astfel de boutique media ? 
nu se zbat guvernul si PSD - ul sa controleze cit mai aspru televiziunea nationala si radioul public ? 
nu intimplator Serban Mihailescu a anuntat ca va prezenta un drept la replica ziarului francez " Le Monde " si se va adresa justitiei franceze . 
( presupunem ca doreste corectarea afirmatiei ziaristului de la " Le Monde " , care l - a numit Mickey le Bakchich , traducerea frantuzeasca a apelativului sau , cunoscut in Romania ca Ciocu Mic sau Miki Spaga . ) 
nu intimplator , saptamina trecuta , chiar primul - ministru a spus : " Sint insa anumite situatii in care anumite grupuri din tara doresc sa transmita semnale prin intermediul unor ziare din strainatate . 
este un mecanism destul de interesant " . 
Adrian Nastase si Ion Iliescu au mai facut aceleasi acuzatii si in 1995 - 1996 cind sustineau ca articolele critice din presa straina sint orchestrate din tara , de forte rauvoitoare , potrivnice , reactionare , antiromanesti . 
nu intimplator au procedat asa si continua sa o faca si acum . 
sint disperati ca , dupa un an si jumatate de imagine dulceaga , li se pun probleme majore , li se evidentiaza poticnelile sau neputintele , sint formulate suspiciuni cu privire la legaturile puterii cu marea coruptie . 
ei nu - si dau seama ca , pe zi ce trece , se produce un veritabil decont al guvernarii . 
si - ar dori sa fie laudati si iubiti ca in luna de miere , desi economia se chinuieste , nivelul de trai scade , iar mult - trimbitata campanie anticoruptie din decembrie ( cind presedintele si primul - ministru se intreceau in declaratii ) s - a soldat cu apararea lui Vacaroiu si a lui Sorin Ovidiu Vintu . 
Adrian Nastase , dupa un an si jumatate de dezinvoltura si sperante , vrea in continuare imagine roz - bombon , adulatie si o presa care sa stea drepti , plus o opozitie care ar trebui sa se bucure ca n - a ajuns inca in puscarii . 
in loc sa se intrebe ce nu functioneaza in mecanismul guvernamental , ce l - a transformat intr - un prizonier al clientelei politice si al Palatului Victoria , el isi revarsa nemultumirile pe mass - media si incearca sa induca tuturor subordonatilor sentimentul ca numai presa este responsabila de neimplinirile guvernarii . 
primul - ministru , guvernul si Partidul Social Democrat pot relua razboiul cu presa romana si straina , care s - a incheiat , in 1996 , cu pierderea alegerilor . 
asta in cazul in care nu se gaseste nimeni sa - i trezeasca ! 
- schimbati realitatea asta nenorocita de care voi raspundeti ! 
nu va luptati ca orbii cu niste fotografii ale ei ! 
