la inceputul saptaminii trecute , Romania era in pericol . 
conform unui raport al Comisiei de control al SRI , " in Harghita si Covasna exista o disolutie a autoritatii statului " . 
asta inseamna ca , in respectiva zona , Romania face pasi inapoi , si un alt stat este pe cale de a se crea . 
o asemenea afirmatie presupune existenta unei situatii extrem de grave . 
nu mai este loc de toro - toro - tra - la - la , ci se impune o actiune ferma . 
mai sint citeva zile si va aparea statul Harghistan . 
destept , un ungur din politica a zis : " Cei care atenteaza la siguranta nationala sint chiar romanii din Covasna aflati la cirma institutiilor din zona , institutii in care maghiarii sint subreprezentati " . 
gluma politicianului maghiar are menirea de a ne lamuri . 
cum sa intre in disolutie statul roman din Harghita si Covasna cind principalele institutii din cele doua judete sint conduse de romani ? 
Contradictia este flagranta si nu poate fi inteleasa decit dupa indelungi scarpinari dupa ceafa . 
si pentru a nu ne provoca rani de la scarpinat , Octav Cozmanca , ministrul administratiei publice , a clarificat problema . 
spre finalul saptaminii , demnitarul PSD ne - a anuntat ca situatia alarmanta a fost in precedenta guvernare , dar de cind se exercita noua politica inteleapta si eficienta , lucrurile s - au rezolvat . 
sintem pe calea cea buna ! 
cine sa mai inteleaga ? ! 
de o buna bucata de vreme , Radu Timofte si Ioan Rus , Ion Iliescu si alti politicieni ai puterii vorbesc despre " pierderea autoritatii statului in Harghita si Covasna " . 
cum adica ? 
daca este vorba despre incalcari ale legii , de ce nu aplica sanctiuni ? 
au nevoie de aprobarea cuiva ? 
inca n - au primit acordul Partidei Rromilor sau al Ministerului Mediului ? 
n - au consultat si o ghicitoare care sa le confirme ca sint la un pas de a fi luati in suturi ? 
trecind peste glume , chiar nu inteleg acest taraboi politic . 
statul este stat si pentru romani , si pentru unguri , si pentru tigani . 
foarfecele legii taie si tunde la fel , fara diferente etnice . 
de ce nu - l folosesc iubitii nostri concetateni pusi sa conduca aceste institutii ? 
si de ce vine SRI si ne trinteste un raport menit a face doar valuri ? 
daca lucrurile semnalate ar fi reale , imediat cei in drept ar trebui sa vina cu prezentarea masurilor luate . 
ati auzit de vreuna ? 
sau ei n - au zis nimic , sau sintem cu totii surzi . 
citind raportul atit de des invocat nu pot sa nu zic , mare prostie sa insinuezi ca in Harghita si Covasna se aduc in scoli mai multe calculatoare " in vederea conectarii la fluxurile informationale ungare " . 
putina minte trebuie sa fi avut ofiterul sau informatorul care a vazut in aducerea unor calculatoare o dovada a pierderii autoritatii statului . 
si daca ala n - avea minte , de ce nu a venit superiorul lui sa zica , ia sa facem rost de mai multe calculatoare pentru elevii de la scolile in limba romana ! 
Proptim cu calculatoare statul roman si gata ! 
tare ma tem ca acest balamuc , creat si pe fondul unor dispute existente in zona , are doar rolul de a oferi romanilor un nou subiect de ingrijorare intr - un moment in care ei nu stiu cum sa dea piept cu iarna . 
incepe sa se vada ca economia n - a luat nici un sfung , ca imbunatatiri importante n - au avut loc . 
si atunci , pac , iar a fost aruncata pisica ungureasca in mijlocul pietei ! 
nu cumva dresorii ei sint cei care se pling de pierderea autoritatii ? 
nu cumva plinsul lor este chiar dovada neputintei ? 
