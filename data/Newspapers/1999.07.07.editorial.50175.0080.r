in toata aceasta nebunie care s - a creat in Bucuresti este destul de greu sa mai zici doua vorbe despre viata la " ITB " . 
inainte de a fi iritati sau de a avea pareri , trebuie spus ca ea e aproape de ocna . 
numai cine n - a fost intr - un camin de manipulanti de tramvaie , la marginea orasului , nu stie cum traiesc , cu nevasta , copii si bunica , sute de oameni veniti care de pe unde , inghesuiti intr - o garsoniera , fara apa calda . 
si apoi zilele si noptile prin depouri , prin gropile Bucurestilor , lumea rea si tifnoasa , leafa mica , politia circotasa , betivii lipiciosi ca scaietii si sutii asteptind o prada sigura . 
stiti cum iese din depou un tramvai inghetat , intr - o dimineata de iarna , la ora 5.00 ? 
ca un sicriu tras cu tractorul dintr - un mormint facut in mijlocul unui aisberg . 
vrind - nevrind , la orice judecata despre ce se intimpla in aceasta lume trebuie sa tinem cont si de asta . 
dar oricit de dura ar fi aceasta viata , tot nu putem face un minim rabat de la lege . 
intii de toate , greva celor de la ITB , dincolo de orice solidaritate umana , este una ilegala . 
daca intr - o noapte fac la fel si cei de la apa , de la curent electric , de la gaze sau de la spitale , putem sa ne luam adio . In citeva luni , Bucurestii ar deveni primul cimitir al Europei . 
ne - am inteles ca facem legi si ca le respectam nu pentru ca ar deveni neaparat destepte sau placute , ci pentru ca prin intermediul lor o anume ordine stapineste cit de cit Romania . 
Gindind in stilul celor care ieri - noapte au hotarit sa blocheze transportul in comun al bucurestenilor , nu ne ramine decit spaima ca intr - o buna zi ridicam receptorul , nu mai functioneaza , apasam intrerupatorul si becul nu se mai aprinde , si , cind deschidem robinetul , nu mai auzim decit gilgiitul cu care canalele si conductele sug aerul din bucatarie . 
daca e sa vorbim despre conditii mai bune de munca , atunci revoltatii ar trebui sa aiba suportul intregii populatii a Capitalei . 
nu e om care sa stie ca a lucra la RATB ( pe traseu , nu in birou ) e un fel de condamnare , o gidilare a subteranei . Dar daca vorbim despre lefuri , atunci lucrurile se complica . 
Revoltatii , la trei zile dupa ce au semnat contractul colectiv de munca , s - au trezit ca vor o majorare cu 100 la suta . 
adica o dublare . Am putea fi de acord cu ea daca intre timp ar fi aparut niscaiva bani in plus . 
din publicitate , din buget , din economii , din reduceri de personal . Sau daca inflatia ar fi atins intr - un an si jumatate o asa cota incit sa necesite o dublare a salariilor . 
or , nici una din acestea nu s - a produs . 
mult mai rezonabil ar fi fost ca soferii si vatmanii sa - si foloseasca sindicatul pentru a determina patronatul sa gaseasca bani in plus . 
sau macar sa - i produca . Or , revolta lor s - a pornit fara cap si fara coada , chiar si fara acel minim de 30 la suta din parcul de masini scoase pe strazi in timpul unei greve legale . 
Protestatarii s - au gindit ca solutia lor cea mai eficienta este sa ignore totul . Si sindicate , si lege , si calatorul bucurestean . 
s - a ajuns astfel intr - o zi de vara , marcata de alergatura pentru ultima zi a examenului de bacalaureat si pe o canicula nebuna , ca Bucurestii sa fie lasati cu ochii in soare de paralizarea transportului public . Ce e special la aceasta greva spontana e comportamentul irational al oamenilor . 
nimanui nu - i mai pasa de nimeni si de nimic . Nici de ceilalti locuitori , nici de lege , nici de regulile minime in jocul sindicat - patronate - guvern . 
e un fel de revolta oarba in care foarte greu poti folosi argumente logice . 
si , colac peste pupaza , primarul a plecat cu mare pompa pentru a purta de grija altora , tocmai cind in ograda sa a inceput razmerita . 
specificul Romaniei vine de la faptul ca nu poti sti niciodata ce ia foc si de la ce . 
cel mai adesea lucrurile grave incep de la maruntisuri si minia se umfla din te miri ce . 
greva spontana de la RATB are in ea destula minie cistigata intr - o noapte . 
Dezamorsarea ei pare destul de complicata , mai ales ca transportul in comun e un fel de ocna la vedere . 
chiar daca traim in acelasi oras , nici nu - i cunoastem si nici nu stim mare lucru despre acesti oameni care au paralizat Bucurestii . 
