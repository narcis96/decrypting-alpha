nea Gheorghe , te - ai ars ! 
daca esti sarac sau somer si te gindesti sa te salvezi cu o masina de facut dopuri , poti sa - ti iei adio de la capitalism . 
ai parte de ultima dovada ca guvernul te uraste si - ti pune talpi . 
cine te credeai tu , neam de manivela ? 
ti - ai facut firma ? 
ai luat zecile de avize necesare ? 
te - au puricat cei de la SANEPID ? 
cine e omul responsabil cu matura si curatenia ? 
are instructaj ? Ai platit sa ti - l dea ? 
sa zicem ca tu ai nervii de otel . 
n - ai dat in dambla pina la avizul numarul 60 . 
tot nu e momentul sa te bucuri . 
trebuie sa te duci la IDEB pentru ca n - ai putere la instalatia electrica . 
cum apesi pe butonul masinii , cum sare siguranta . 
Eh , abia acum ai aflat de o alta belea . 
trebuie proiect ! 
proiectul costa . 
nu poate fi facut decit de autorizati . 
pe urma lucrarea . Si ea tine tot de sereleuri cu aviz special . 
un cablu suplimentar pina in tabloul de siguranta face 400 de milioane de lei . Spart trotuarul , pretul cablului , astupat canalul , asfaltat trotuarul , aviz de la primarie pentru lucrari . 
platesti totul de cinci ori mai mult decit face , iar reteaua e a IDEB - ului . 
n - ai nici un drept asupra ei , desi e facuta pe banii tai . 
sa nu te revolti , nea Gheorghe , de aceasta bataie de joc ! Si sa nu zici ca in restul lumii compania de electricitate e obligata sa - ti aduca reteaua pina in panou si sa - si recupereze cheltuielile din consum . 
o iei imediat peste ochi . 
ce , dom' le , aici esti in Romania ! 
stai cuminte si , daca treci de alimentarea cu energie , tot nu te - ai apropiat de dopuri . Mai e drum lung pina departe . 
guvernul ti - a mai tras o ordonanta . Trebuie sa ai licenta de producator al acestor obiecte insignifiante . 
ordonanta 98 din 30 august , anul acesta , face ordine in domeniu . 
n - ai auzit de atitia amatori si derbedei care au facut dopuri patrate ? 
au venit si niste strainezi care au produs dopuri triunghiulare pentru sticlele noastre cu git rotund . 
cum sa se mai petreaca asemenea aberatii in tara noastra iubita ? 
si mata , nea Gheorghe , trebuie sa dovedesti ca ai masina buna , ca ai materie prima si resurse . 
ce utilaje ai pe flux sa produci dopuri ? 
la ce e destinata productia matale ? 
daca dopurile pot fi folosite pentru astuparea urechilor unor ministri , sint interzise ! 
sau a urechilor ca pilnia , montate pe capatinile agentilor secreti ! 
pai , nu periclitezi mata siguranta nationala ? 
ia sa spui raspicat la ce sint folosite dopurile ! 
sa caracterizezi performantele lor si sa declari cu ce viteza le poti obtine . 
auzi , mata sa nu rizi de statul roman ca te ia naiba ! 
vrei sau nu vrei permisul de operare pentru productia de dopuri ? 
atunci taci din gura si raspunde serios la intrebari , depune dosarul cu formulare si anexe , cu 35 la suta din 0,2 la suta din valoarea investitiei si asteapta controlul . 
vine domnul inspector Bulache de la Ministerul Industriei si Comertului si o sa - ti arate legitimatia pe care scrie " are drept de acces in toate unitatile de productie din domeniu pentru a constata capacitatea tehnica si profesionala a agentului economic de a conserva resursele si de a produce bunuri materiale competitive " . 
abia acum te - ai ars . 
n - ai capacitate profesionala , nea Gheorghe ! 
nu vezi ca n - ai habar de compozitia masei plastice ? Halt ! 
de ce tii granulele pentru dopuri in curte ca se scapa pasarile pe ele ? ! 
si gainatul intra in plastic , si dopul poate fi folosit la o sticla de lapte pentru un copil ! 
iti dai seama ce rusine ? ! 
Ameninti viitorul patriei ? ! 
si inspectorul ia dopul intre masele si - ti zice , nea Gheorghe , ma zgirie la limba ! 
dopul asta nu - i competitiv ! 
ia mai umbla la procesul tehnologic , vezi cum rezolvi cu depozitarea si ne vedem peste doua saptamini . 
intre timp ti - a venit si o masina de injectat capace din plastic pentru WC - uri . 
cu alea sa vezi nenorocire ! 
unde probeaza inspectorul ca e un produs competitiv ? 
ii creezi conditii sa se aseze pe el si sa - l testeze cu aparatul de verificare a calitatii numit gazometru ? 
cade si capacul matale cind ti - e lumea mai draga ? 
daca produci un capac prin care se poate transmite SIDA ? 
unde sint proiectul de dop si proiectul de capac de WC - uri ? 
cum ai calculat rezistenta ? 
nu stii dumneata ca avem si grasi , si colacul trebuie sa reziste sub fundul acestora ? 
nea Gheorghe , ia - ti adio de la dopuri ! 
mai bine jucai la Loto . 
si daca ai pierdut prea multi bani si te enervezi , te rog frumos sa nu injuri Romania , tara tuturor posibilitatilor . 
ia Ordonanta ' 98 si descarca - te pe seama celor care au conceput - o . 
pentru o mai corecta informare , iti spun ca e semnata de Radu Vasile si contrasemnata de Radu Berceanu , Decebal Traian Remes , Aurel Pana , Borbely Laszlo si Romica Tomescu . 
si sa nu zici doape ca te amendeaza Ministerul Culturii ! 
