cincisprezece ani pentru trei zile ( II ) 
de regula , natura repune totul in echilibru si , uneori , asta mai inseamna a face dreptate . Unui ticalos pe care nici o lege nu - l atinge , pe neasteptate ii moare singurul fiu sau ii ia foc casa . 
si atunci oamenii zic , l - a batut Dumnezeu si a facut dreptate . Dar intre justitia divina si cea a oamenilor e o diferenta enorma . 
judecatorul nu stie nimic si asculta partile . Cintareste dovezile , elimina tot ce nu se sustine , ce e indoielnic sau e in afara legii . 
si cintareste ca un orb . 
or , sentinta data in cazul celor trei generali ne arata altceva . Ca ea a fost data cu ochii deschisi . 
cel putin in cazul generalului Victor Athanasie Stanculescu situatia nu e citusi de putin simpla . 
revolutionarii de la Timisoara si - au exprimat chiar satisfactia pentru condamnarea sa . 
orice om are durerea lui si poate avea o parere . Cu atit mai mult cei care au avut de suferit de pe urma evenimentelor din decembrie 1989 . 
dar drama lor este una , iar justitia , cu totul altceva . 
pentru ca in condamnarea generalului Stanculescu nu exista martorii care l - au vazut pe generalul Chitac in fata Catedralei din Timisoara . Stanculescu a stat mai tot timpul in sediul Comitetului Judetean PCR . 
singurele marturii care pot fi luate in calcul sint cele ale martorilor din interior sau documentele emise in acele zile . 
or , acuzatiile ca generalul Stanculescu a coordonat si a organizat intreaga aparare , ca ar fi luat masuri de inarmare a trupelor si ar fi ordonat deschiderea focului trebuie si dovedite . 
lectura rechizitoriului si a materialului probator , precum si interventiile avocatilor ne arata , indiferent ca ne place sau nu , o diferenta destul de mare intre acuze si ce spun actele sau martorii . 
Discordanta dintre toate acestea ne trimite cu gindul la o condamnare cu orice pret , la o solutie stabilita anterior , dupa alte criterii decit cele juridice . 
revin asupra responsabilitatii morale a generalului Stanculescu . Ea este certa , dar nu priveste nici justitia , nici revolutionarii , nici macar pe prietenii sau dusmanii sai . 
dar in justitie , pentru a vorbi despre incredere si respect fata de solutii , e nevoie de credibilitatea procedurii , inclusiv a sentintei finale . 
or , la Timisoara a comandat generalul Stefan Guse care a executat ordinele transmise de ministrul Ion Milea , primite de acesta de la " comandantul suprem " Nicolae Ceausescu . Si atunci , ce raspundere juridica are generalul Stanculescu ? 
el poate fi acuzat de orice . Dar in pronuntarea unei sentinte e nevoie de probe si martori , iar nu de acuzatii generale . 
mai mult , judecarea lui s - a produs inainte de a stabili un lucru simplu . A fost sau nu armata in legitima aparare ? 
care dintre miscarile de trupe si din faptele armatei au fost in conformitate cu legea si care in afara ei ? Pentru ca in situatia in care am considera armata in legitima aparare , totul capata un alt sens si mai ramin de evaluat doar excesele . 
dar si acestea numai pe baza de probe . Or , in cazul Timisoara , cele mai multe dovezi au disparut sau nu au fost adunate niciodata . 
pot fi ele inlocuite de o promisiune electorala sau de o presiune politica ? In mod normal , nu . 
a accepta si asemenea criterii inseamna a deschide poarta spre procesele pe sprinceana , spre judecatile cu implicatii politice . Ceea ce marcheaza sfirsitul justitiei si , implicit , al democratiei . 
Despagubirile acordate de Curtea Suprema de Justitie sint si ele discutabile . De ce sa plateasca doar cei doi generali si ministerul ? 
ceilalti comandanti de ce nu platesc ? Pentru ca au fost judecati intr - o perioada anterioara , cind puterea politica nu se gindea la despagubiri ? 
si daca puterea actuala considera ca e normal ca victimele Timisoarei sa fie despagubite , de ce povara materiala sa nu cada pe toti cei implicati si condamnati , nu doar pe doi generali transformati in acarul Paun ? 
curtea Suprema de Justitie poate da orice sentinta . Noi o vom crede doar pe cea fundamentata , care cumpaneste intre fapte si dovezi . 
atita vreme cit acuzatiile se bat cap in cap cu dovezile , iar sentinta ignora apararea , nu ne ramine decit sa ne pastram semnele de intrebare . 
e vorba de o presiune politica pentru a bifa o promisiune electorala sau pur si simplu de o incropeala facuta cu sentimentul ca si asa romanii vor zice , lasa , dom' le , ca o merita ? 
si daca ar merita - o , nu l - a batut Dumnezeu , ci au hotarit judecatorii . 
au dat o sentinta , dar pina la una dreapta mai e cale lunga , semn ca adevarata justitie e inca departe . 
