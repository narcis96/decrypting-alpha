daca socotim ca in acest moment titlul lui Marin Sorescu se potriveste mai mult situatiei din Iugoslavia , atunci putem fi de acord ca si in Romania urmeaza o perioada la fel de complicata . Nu cu pianul pe scari , ci cu pianina . 
luni e greva de avertisment , pentru ca la intilnirea de miercuri dintre premier si sindicate nu s - a ajuns la nici o concluzie . 
Petrisor Peiu n - a rezolvat mare brinza in negocierile de pina acum , Radu Vasile a fost in spital si n - a participat nici la reuniunea de la Cotroceni , nici la incercarile de a gasi o solutie cu marile centrale sindicale . 
miercuri , insotit de doctorul sau , el s - a straduit sa - i mai inmoaie pe cei patru . 
ce n - au izbutit sa rezolve consultarile organizate de Emil Constantinescu cu toate partidele politice n - a putut sa faca nici convalescentul premier . 
mai vedem dupa greva de avertisment de luni . Adica am luat - o pe scari cu pianina . 
dar nu spre apartamentul mult visat , ci pentru a o scoate in strada ca sa scapam de ea . 
daca ne uitam peste cele declarate dupa intilnirea de miercuri , incep sa se contureze citeva concluzii . 
in primul rind , sindicatele si - au dat seama ca nimic din ce s - a convenit la precedenta intilnire cu premierul nu s - a pus in practica . 
mai pe sleau , sindicalistii s - au prins ca premierul e simpatic , zice da la orice ; promite , bate prieteneste pe umar si da asigurari cu nemiluita . 
si pe urma , praf si pulbere ! 
si miercuri , Radu Vasile a fost ca un frate geaman al nemultumitilor . 
i - a asigurat ca 90 % din revendicarile marilor centrale sint asumate . 
chiar a fost de - a dreptul surprins ca nu s - a intimplat nimic in perioada cit a lipsit . E ca si cum le - ar fi spus , dom' le , daca eram aici , in doua zile se rezolva totul . 
Las' ca le arat eu lor . 
ii fac praf si - i pun la treaba pina poimiine ! 
de fapt ajungem in situatia de a ne intreba despre ce e vorba . 
Radu Vasile foloseste tehnica promisiunilor pentru a - i ameti pe toti sau incearca sa ascunda prin mirarile sale neintelegeri serioase din interiorul institutiei , inclusiv carente de functionare a mecanismului guvernamental ? 
in declaratiile facute dupa intrevederea cu Radu Vasile , atit Bogdan Hossu , cit si Pavel Todoran au declarat ca ar exista o ruptura intre premier si unii ministri . 
ba mai mult , ca si in interiorul unor ministere ar fi asemenea fracturi . 
nimeni nu si - a imaginat ca in acest guvern s - a gasit un numar de romani capabili sa coopereze armonios . 
e mai degraba rezultatul unei lipse de comunicare . La care ar mai trebui sa adaugam si talentul actoricesc al primului - ministru . 
asa ca adevarul e pe undeva pe la mijloc . 
dar indiferent pe unde este , situatia se complica din ce in ce mai tare si lucrurile prind viteza . 
luni e greva de avertisment , un fel de prefata a grevei generale . 
or , greva generala inseamna un moment de mare tensiune pentru toti cei care tin de pianina . 
si pentru guvern , si pentru sindicate , si pentru coalitie . 
privind lucrurile intre ochi , greva generala inseamna si un moment crucial pentru Romania . 
daca trecem de ea , coalitia cistiga timp si mai are ragaz sa cirpeasca sau sa se destepte din pumn . 
acordurile cu organismele internationale aduc o gura de oxigen si putem spera intr - o salvare . 
daca greva generala nu are succes , liderii de sindicat fac un serviciu care ii costa chiar cariera lor pe urmatorii ani . 
daca izbutesc sa paralizeze economia , se pot considera fericiti . Au aratat ce pot . 
dar au pus Romania la pamint . Guvernul isi face bagajele , ne luam adio de la FMI si Banca Mondiala si incercam sa nu crapam cu stevie si musetel . 
incep negocierile , poate se pune si de alegeri anticipate , si scumpa noastra tara se poate astepta la credibilitate externa cam peste doi - trei anisori . 
zilele care urmeaza devin hotaritoare pentru toti cei care tirasc pianina . 
in zgiltiielile de pe scari , corzile scheauna din ce in ce mai amenintator . 
se vorbeste despre o noua intilnire cu premierul dupa greva de avertisment sau despre o posibila rezolvare a revendicarilor intr - una din sedintele de guvern . 
va reusi Radu Vasile sa iasa din rolul sau de baiat simpatic , dar ineficient in negocieri si sa determine o evitare a zilei de 26 aprilie ? 
sau sindicatele vor mai ceda putin , riscind sa fie acuzate de populatia nemultumita ca au tradat ? 
tocmai am ajuns la cotitura , si pianina s - a blocat in balustrada . 
ca sa putem iesi cu ea in strada ne mai trebuie o minte limpede si un strop de cinism . 
unul cu chinga de git sa zica , lasa nene , semnam acordurile , luam banii si pe urma Radu Vasile se muta singur la vopsit arcusuri de vioara . 
