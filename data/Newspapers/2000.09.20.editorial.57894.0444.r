a ars Hanul " Maramuresul " din Bucuresti . 
s - a facut scrum . 
Incendii de - astea se petreceau mai ales pe la 1700 , cind focul matura cocioabele si cladirile din lemn . 
ciuma lui Caragea si focurile , izbucnite din te miri ce , erau marile evenimente ale orasului de pe Dimbovita . 
acum nu mai vedem asa ceva decit in filme si , mai nou , in transmisiile de televiziune . 
am mai vazut incendii si in copilarie . 
se tragea clopotul si toata suflarea alerga de pe unde era , cu galeti , cu unelte . 
o alarma in toata regula , in care taranii deveneau un fel de armata in fata ofensivei pirjolului . 
mai impresionanta decit agitatia nebuna , adeseori neputincioasa , era solidaritatea umana . 
unii s - ar fi pus cu pieptul in fata focului . 
altii dadeau din ce aveau pentru a ajuta la recladirea caselor distruse . 
Duminici la rind se muncea pe gratis la reconstructie . 
fiecare aducea cite ceva , din ce gasea pe - acasa , pentru a repune viata intr - o ordine firava , amenintata iarasi de cine stie ce alta nenorocire . 
am urmarit relatarile despre focul de la Hanul " Maramuresul " ca pe o poveste din copilarie . 
nu semana deloc . 
armata de pompieri folosea masini , era coordonata , avea rezerve , lupta se desfasura in tacere , aproape industrial . 
iar pe margine oamenii se uitau ca la un spectacol . 
pai , nu stiti ce era aici ? 
un tractir , dom' le , un dezmat ! Era un cuib al pierzaniei . 
cei de pe margine priveau focul ca pe o pedeapsa bine venita , ca pe o sanctiune pe care nimeni nu avusese curajul sa o aplice . 
si de la o relatare socanta in care incercam sa descopar imagini de altadata , m - am trezit dus spre o alta poveste . 
dar moderna , la zi , in care se vedeau toate slabiciunile Romaniei de azi . 
toti vecinii stiau ca Hanul " Maramuresul " e un loc necurat . 
aflu ca nu doar ei erau in tema . 
chiar si ziaristii aveau destule date despre acest loc rau famat . 
si daca stiau ziaristii si locuitorii din preajma , de buna seama ca nici politia si nici Garda Financiara nu puteau fi straine . 
la cite s - au petrecut la Hanul " Maramuresul " , macar sectoristul va fi aflat ca acolo se invirteau lucruri necurate . 
bomboana pe coliva a venit de la un post de televiziune care a avut curiozitatea de a verifica la Registrul Comertului societatea " Maramuresul " , cu sediul in acelasi han scrumit in dimineata de alaltaieri . Cifra de afaceri pe 1998 - 250 . 
000 de lei . Un cartus cu tigari straine . 
o fi vazut Decebal Traian Remes informatia de la televizor ? Dar seful Garzii Financiare ? 
dar seful Politiei pe Bucuresti ? Un han mare , cu multe camere , cu un restaurant cit o cantina de sindicat , unde se aduna lumea interlopa a Capitalei are profit zero si o cifra de afaceri cam cit costa o masa pentru doua persoane . 
si pe deasupra , prostituate , scandaluri , ba si focuri de arma , unii zic ca trafic de droguri si cine mai stie ce ! 
nu stiu cum le suna altora , dar mie mi se pare extrem de ciudat ! 
n - a stiut chiar nimeni , de vreme ce locuitorii din preajma vorbeau atit de convinsi despre matrapazlicurile de acolo ? 
mi se pare de necrezut ca un asemenea loc din buricul tirgului , pe unde s - a invirtit atita lume , sa depuna un bilant contabil atit de masluit ! 
vrind - nevrind , trebuie sa ne intrebam ce au facut sectia de politie si sectia financiara de care apartinea respectivul han ? 
sau , mai corect spus , citi indivizi de la una si citi de la cealalta isi faceau veacul pe - acolo ? 
si cine altcineva isi mai lua " dreptul " ? 
altfel nu se poate ? In mijlocul Bucurestilor era o insula de perditie si frauda fiscala si nu s - a sesizat nimeni ! 
e la mintea cocosului ca fiecare responsabil cu aplicarea legii a ciugulit din aceasta afacere . 
in timp ce altora li s - au aplicat controale pina la exasperare , aici era un trai nineaca ! 
ar fi culmea sa aflam ca proprietarul , pe linga ca - i " ungea " pe toti cei numiti sa - l controleze , mai era si apropiatul unui partid politic ! 
mi - e cit se poate de clar ca incediul de la Hanul " Maramuresul " ascunde toate slabiciunile politiei si fiscului . 
si daca incendiul de alaltaieri ar fi avut ca punct final o crima , am fi auzit politisti , controlori financiari , vecini si multi altii ca stiau de mult cite lucruri nu sint in ordine pe - acolo . 
exact ca in cazul Sahleanu , de la Iasi . 
doar cite o nenorocire ne dezmeticeste si ne arata ce institutii neputincioase se ridica pe slabiciunile oamenilor . 
