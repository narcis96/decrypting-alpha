frumos si simbolic cadou aniversar a facut PNL ieri ! Cu ocazia a zece ani de la reinfiintarea partidului , liberalii au depus peste 700.000 de semnaturi pentru modificarea Constitutiei . 
e vorba despre renuntarea la vechea formulare din Legea fundamentala - statul " ocroteste proprietatea privata " . 
FSN - ul lui Ion Iliescu n - a vrut nici mort cuvintul " garanteaza " , ocrotirea fiind pentru el un cuvint mai dulce , mai scaldat . Si cu " ocrotit " am ramas . 
va mai aduceti aminte , statul ocroteste mama si copilul , padurile , valorile culturale etc . 
dar ocrotit e un mod de a spune pentru ca , in intelesul larg , de la protectia reala pina la nepasarea crasa orice se poate petrece . 
cind au scris " ocroteste " , adeptii lui Ion Iliescu nu prea intelegeau incotro se indreapta Romania . 
si au ales acest cuvint mai moale pentru a putea sa - l interpreteze de la caz la caz , dupa nevoie . 
" ocroteste " permitea ca stabii sa cumpere casele confiscate , " ocroteste " permitea si nationalizari ( sigur ca te ocrotim , dar acum statul are nevoie ! ) . 
adevarul e ca la mentalitatea din Romania anilor 1991 - 1992 , chiar si pina in 1996 , nu se putea formula altfel . 
abia dupa 1996 , problema a devenit stringenta . 
de la actuala coalitie pina la organismele europene a circulat un mesaj clar : legile proprietatii ! 
casele inapoi ! 
oricit de logic , chiar de bun simt este acest imperativ pentru evolutia democratica a Romaniei , atingerea lui nu era atit de simpla . 
si Petre Roman a pledat pentru modificarea Legii fundamentale . 
si Partidul Umanist Roman a inceput o campanie , dar s - a lasat pagubas pe la 30.000 - 40.000 de semnaturi ( pe care , ulterior , le - a cedat liberalilor ) . 
in acea faza am scris in favoarea initiativei liberale , fiind in acelasi timp pesimisti . Chiar nu credeam ca PNL va reusi sa atinga prea curind o jumatate de milion de semnaturi . 
rezerva era motivata de teama romanului de a mai semna in favoarea a ceva si intemeiata pe valul de stinga in crestere , pe lipsa unei campanii care sa explice importanta initiativei si pe incrincenarea cu care PDSR se ridica pe picioarele dinapoi . 
nu ne ramine decit sa ne recunoastem greseala . 
numarul romanilor care doresc schimbarea sintagmei " ocroteste proprietatea " cu " garanteaza proprietatea " depaseste cu mult 700.000 . 
spre cinstea lor , multi pedeseristi si - au pus si ei semnaturile pe acest demers . 
pe fond , partidul lui Ion Iliescu nu e un adversar al proprietatii . 
membrii lui , fie cu pozitii modeste , fie in virful ierarhiei , detin deja proprietati importante si sint dispusi sa le apere cu dintii . 
dar la defilare si la tribuna , pedeseristii prefera s - o lase mai moale . Sa nu - i enerveze pe saracii carora le fac mereu cu ochiul si , in acelasi timp , sa poata interpreta cuvintul " ocroteste " dupa cum le dicteaza interesul . 
succesul liberalilor ne mai spune ca in Romania a inceput sa se remarce un respect pentru proprietate . 
ca aceasta litera A a democratiei e folosita din ce in ce mai des in exercitiul zilnic . 
fara insiruirea corecta a tuturor celorlalte litere din alfabetul democratiei , Uniunea Europeana si NATO ramin doar vise zadarnice . 
iar cel mai greu este exact cu aceasta litera A . 
pentru ca " garantarea " proprietatii nu se va produce automat dupa depunerea celor 700.000 de semnaturi . 
vor urma o procedura complicata , dezbaterea parlamentara si votul . 
si nu ne " garanteaza " nimeni ca PDSR va depune armele si va fi in favoarea modificarii . 
dar nici nu mai poate vota impotriva ! 
de ce ? 
simplu ! 
PDSR vrea sa cistige alegerile parlamentare ! 
o eventuala victorie in alegeri nu - i foloseste la nimic atit timp cit va fi impotriva garantarii proprietatii . 
toate tarile civilizate si organismele internationale il vor privi chioris si il vor evita politicos . 
in foamea sa de credibilitate externa , prin refuzul garantarii proprietatii , PDSR ar comite un gest sinucigas . 
depunerea celor 700.000 de semnaturi la parlament este o victorie indiscutabila a liberalilor . 
in mai putin de un an , pentru o cauza nobila , ei si - au verificat potentialul , si - au exersat mecanismele organizatorice si au reusit o miscare simbolica . 
succesul lor ar putea depasi garantarea proprietatii . 
o data facuta prima modificare a Constitutiei , ar putea urma si altele , semn ca reflexele democratice devin tot mai puternice in Romania . 
