cine a fost vreodata bolnav stie un lucru simplu ! 
ca nu exista vreun medicament sau vreo tehnica prin care sa te vindeci instantaneu . 
nici omul , nici animalul si nici plantele , chiar cu un tratament de ultima ora , tot nu au parte de miracole . 
asa se petrec lucrurile si cu statul . 
dupa ce a suferit de boala suspiciunii si urmaririi , poate sa inghita tone de pilule democratice . 
tot mai ramin urme , tot se pastreaza niste practici . 
in structuri inca mai exista neuroni ai comunismului si ai Securitatii . 
documentele publicate in " Evenimentul zilei " confirma fara putinta de tagada ca , dupa 1990 , numitul Serviciu Roman de Informatii era un fel de Securitate rebotezata . 
nimic mai mult . 
nu stiu citi dintre cititorii nostri isi amintesc de febra acelor ani ! 
ziarele au publicat numeroase articole despre rolul ofiterilor de Securitate in mineriada din 1990 sau in cea din 1991 , despre legaturile suspecte dintre fosta nomenclatura , Securitate si noile partide aparute pe scena politicii ca la o jonglerie facuta intr - o Romanie in care se desfasura un fel de circ democratic . 
de cite ori s - a discutat despre legaturile Securitatii cu puterea politica de atunci , replica a fost aceeasi . 
cei care fac asemenea afirmatii sint dusmanii tarii , reactionari , unelte ale strainatatii . 
ingroziti ca ar putea pierde controlul , fostii ofiteri de Securitate si fostii activisti ai lui Nicolae Ceausescu au folosit televiziunea publica si ziarele de serviciu pentru a impinge toate semnalele de alarma in derizoriu , in antiromanism , in antidemocratie . 
multi dintre romanii formati in spiritul epocii trecute credeau in spusele patriotice ale puterii . 
vedeau tara in pericol , vedeau in ziaristi , scriitori , in lideri de sindicat o amenintare la adresa democratiei , fara sa - si dea seama ca sint pacaliti , ca sint manipulati cu un singur scop . 
pentru ca mostenitorii comunismului din Romania sa nu piarda haturile , sa - si pastreze fotoliile si avantajele . 
ca sa inteleaga mai bine , omul simplu ar trebui sa - si aminteasca cine erau cei care faceau mare caz de amenintarile la adresa tarii si sa vada cum a evoluat situatia materiala a acestor mari patrioti ! 
s - au imbogatit din banul public , o duc bine si continua si astazi sa foloseasca aceleasi metode . 
daca sint acuzati de nerespectarea regulilor democratice , a libertatilor , daca sint suspectati de incalcarea legilor ( facute si adoptate tot de ei ) , atunci invoca siguranta nationala , vorbesc despre forte straine si ostile tarii etc . 
au trecut 11 ani de la mineriada . 
pe Miron Cozma nu l - a inregistrat nimeni de la SRI , semn ca el executa niste ordine . 
dar au aparut dovezile ca SRI era doar un travestit imbracat cu rochie democratica . 
nimic mai mult . 
si ca puterea de atunci ( oare cine facea jocurile ? ) s - a folosit de el pentru o victorie politica pusa la cale tot in laboratoarele coanei Securitati . 
stiu ca multora nu le mai pasa . 
poate ca le vine sa rida cind e vorba de Secu . 
dupa o mai atenta trecere in revista a relatarilor si informatiilor privind numarul enorm al securistilor implicati in operatiunea FNI , privind ostilitatea fata de presa , privind refuzul de - a dreptul mitocanesc de a face public continutul dosarelor fostei Securitati , ne putem da seama ca sarpele n - a murit , ca boala nu s - a vindecat . 
de cum se innoreaza putin apar durerile in organismul nerefacut ! 
generalul Ioan Dan , cel care a semnat mandatele de ascultare in 1991 , recunoaste azi ca , pe vremea lui Virgil Magureanu ( si a mai cui ? ) , s - a facut politie politica ! 
" se apara tara " pentru ca rinocerii sa nu piarda puterea ! 
aceasta operatiune a iesit la lumina . 
cite altele mai zac ingropate ? 
cite asemenea " cadavre " mai exista in fundatiile politice de astazi ? 
din pacate , nu vom simti bolile nevindecate decit atunci cind cerul Romaniei se va umple de nori . 
atunci ne vor durea iarasi oasele si vor scoate capul baietii cu ochi albastri . 
si cine stie cind , peste ani , vom mai gasi o hirtie care sa ne dovedeasca fara nici un dubiu ca Securitatea si - a continuat jocurile si aranjamentele si in anul de gratie 2002 . 
