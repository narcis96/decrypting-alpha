de multa vreme se vorbeste despre ascensiunea PDSR , dar abia acum Adrian Nastase a facut publica oferta politica a partidului . 
ceea ce inseamna ca simpatia aceasta a inflorit pe baza de trecut si de subconstient . 
dupa lansarea ofertei ar trebui sa urmeze o judecata severa facuta de alegatori . Sau un entuziasm al acestora fata de propunerile PDSR . 
problema vine de la faptul ca noua oferta politica a fost preluata pe scurt doar de un ziar amarit ( un fel de oficios al partidului ) . 
celelalte publicatii au relatat doar citeva elemente esentiale . De exemplu , ca vor aparea 979.000 de noi locuri de munca . 
astfel , din milionul promis in 1992 au disparut 21.000 de locuri de munca . 
fie e vorba de specialisti , fie de activisti de partid , fie cei 21.000 carora li s - ar fi dat de lucru dupa 1992 au plecat in strainatate si , in consecinta , nu mai au nevoie . 
oricum , cifra suna asa de precis contabiliceste , incit am putea crede ca este rezultatul unor calcule meticuloase , al unor evaluari de luni intregi de chin . 
cu toate acestea , trebuie sa semnalam ca , in urma cu ceva timp , acelasi partid pomenea despre 4 milioane de locuri de munca . 
unde au disparut 3.021.000 dintre acestea , nu stim . 
probabil ca entuziasmul s - a mai risipit pe drum . 
sa revenim insa la oferta politica a partidului care traieste in aceste zile o stare de euforie . 
ea vine cu intirziere . 
ne - am fi asteptat ca , inca de anul trecut , PDSR sa aiba un proiect de program guvernamental si o oferta politica pe masura . 
e drept ca jumatatea de pagina publicata in ziarul de familie e doar un rezumat . 
oferta completa are totusi proportiile unei brosuri . 
ar trebui sa ne imaginam populatia tarii citind cartulia cu creionul in mina si spunind , aici nu e bine , aici avem nevoie de clarificari . 
or , numai asta nu face romanul . 
s - a saturat de ceilalti , si acum ii imbratiseaza pe adversarii lor fara sa - i purice la programe , fara sa stie daca nu cumva in oferta acestora sint destule " sandviciuri " cu scaieti . 
" PDSR le promite romanilor ca vor avea in 2004 un salariu minim pe economie mai mare cu 50 la suta fata de cel actual " . 
la acest punct , cetateanul roman ar trebui sa exclame fericit , mama , ce prosperitate va veni peste noi ! 
numai ca nici prosperitatea aceasta in procente nu e prea clara . 
daca ne - am referi la valoarea neta in dolari , ar fi ceva . 
dar PDSR nu mentioneaza nimic in acest sens . 
fiind in Romania , trebuie sa ne gindim la lei , nu la leva sau la marci . 
si atunci , o crestere de 50 la suta in patru ani , daca mai luam in calcul si inflatia , e mult mai putin decit s - ar crede . 
si daca ar guverna Partidul Pensionarilor sau orice alt partid , numai din inflatie poate estima o crestere de 70 - 100 la suta fata de salariul minim de acum . 
sa retinem din aceasta oferta si lucrurile care suna promitator . 
e vorba despre constituirea unui guvern in zece zile de la investirea noului presedinte , un guvern mai simplu , " eficient si radical debirocratizat " , care sa ia masuri exceptionale pentru depasirea perioadei de iarna . 
un loc aparte , chiar mai important decit abordarea situatiei din economie , pare a fi destinat presei . 
PDSR declara , prin gura prim - vicepresedintelui Adrian Nastase , ca " sintem gata sa institutionalizam relatii oneste si profesionalizate cu intreaga presa pe care partidul nostru o considera componenta importanta a procesului de democratizare " . 
evident , aceste " relatii oneste si profesionalizate cu intreaga presa " vor porni de la modelul celor deja existente cu " Dimineata " , Antena 1 , " Jurnalul National " si " Azi " . 
dar cel mai impresionant capitol al ofertei politice il constituie asumarea critica a trecutului PDSR , adica a guvernarii 1992 - 1996 . 
citeva dintre greselile de atunci ale partidului sint enuntate corect . 
e vorba de ritmul lent al privatizarii , de insuficienta coordonare a unor politici industriale , de birocratia greoaie . In rest , nimic ! 
se trece la greseli " artistice " . 
adica , PDSR n - a fost combativ pentru demontarea ofertei populiste a celorlalti si a avut ezitari ( delicate , ca de fecioara - n . n . ) in a lamuri lucrurile pina la capat intr - o serie ( foarte mica , mititica serie chiar - n . n ) de cazuri de coruptie si imbogatire ilicita . 
sanatate si noroc , ar zice nea Gheorghe . 
in capul PDSR - ului inca nu e clar ce are de facut ! 
