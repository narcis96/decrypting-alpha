" probabil ca americanii si - au frecat palmele cind au citit articolul din " Washington Post " si au zis , uite , dom' le , cum ne vine ca o manusa opinia unui sef de partid din Romania care a studiat la Moscova ! 
ce frumos si convingator ne cheama el sa nu - i lasam pe rusi sa se intoarca in sud - estul Europei ! 
in acelasi timp , in Romania , multa lume isi va fi facut cruce cind a citit aceleasi lucruri . 
cum , adica , Ion Iliescu se ridica impotriva rusilor in America , in timp ce la Bucuresti tocmai s - a abtinut la decizia de survol in favoarea NATO ? Stirea si mai apoi articolul vor fi contrariat peste masura ! 
dar , o lectura pe indelete a articolului publicat in SUA ne permite sa intelegem cite ceva . 
o asemenea pozitie soc a fost exprimata tot pe pamint american si s - a referit la proprietate . 
intors acasa , Ion Iliescu si - a mai nuantat - o , convingindu - ne ca schimbarea n - a fost totusi din radacina . Articolul de acum e chiar o noutate . 
faptul ca Ion Iliescu a facut un asemenea pas merita salutat . In acelasi timp , nu merita sa ne lasam coplesiti de o prima impresie . 
luind textul la bani marunti e imposibil sa nu observam ca el contine si citeva excese . 
el afirma , negru pe alb , ca " Rusia nu este nici pe departe o tara mare , cu o mare influenta economica aici " . 
ceea ce e de discutat daca ne gindim macar la gazul metan care ne vine de acolo si la enorma piata de desfacere pe care economia romaneasca n - a stiut sa patrunda dupa 1989 . 
Ion Iliescu face trimitere la elita rusa pe care a cunoscut - o . 
sa fie sanatos ! 
dar constatarile sale s - ar putea sa nu se potriveasca si noii echipe . Pentru ca nici actualul premier Stepasin , nici Ciubais , nici Cernomirdin n - au fost colegii sai . 
mai mult , Ion Iliescu fie are probleme de memorie , fie rastalmaceste acum evenimentele din 1996 pentru ca asa ii servesc mai bine . 
el spune acum ca Rusia " a refuzat sa semneze un tratat de baza cu Romania " . 
ceea ce este oarecum departe de a fi corect . 
sa ne reamintim ca in primavara lui 1996 , ne aflam la un pas de o asemenea batere in cuie si , Evgheni Primakov a venit la Bucuresti , unde a aflat chiar de la scara avionului ca Ion Iliescu refuza sa mai semneze tratatul de baza , preferind o aminare . 
tot Ion Iliescu cere , in articolul american , ca Vestul sa nu sileasca Romania sa - si " deschida granitele si autostrazile pentru trupele ruse si tancurile cu destinatia Kosovo " . 
a existat o asemenea cerere ? Sau macar o propunere ? 
ministerul de Externe ar trebui sa confirme sau sa infirme imediat . 
si apoi , vorba aia , pentru granite se poate discuta . 
dar de autostrazi in nici un caz , pentru ca nu avem nici una . 
cea de la Pitesti e doar o biata sosea in reparatie . 
trecem mai departe . 
pentru a justifica pozitia sa , Ion Iliescu scrie ca " nationalismul intolerant din Serbia nu poate fi moderat de forte dintr - o tara in care militarismul si nationalismul sint in ascensiune " . 
din cite stim , " pretenul " Jirinovski continua sa piarda puncte in sondaje , iar in ce priveste militarismul s - ar putea sa stie ceva in plus . 
tot Ion Iliescu scrie in America " Rusia de miine ne va fi ostila " . 
daca pe fond , adevarul s - ar putea sa fie confirmat de trecerea timpului , Ion Iliescu , ca sef al principalului partid de opozitie , ca fost presedinte si chiar ca viitor candidat , nu poate face o asemenea afirmatie . 
singura pozitie interesanta apare in finalul articolului : NATO sa faca pace in Serbia prin intermediul Romaniei , pentru a evita situatia de " vecin ostil " . 
ideea nu e rea , dar e mai putin practica , pentru ca este extrem de putin probabil sa avem forta de a media un proces de pace atit de dificil . 
faptul ca Ion Iliescu se desparte atit de ferm de Moscova e un lucru ce tine mai degraba de credibilitatea sa personala , desi , fiind om politic cu greutate n - ar fi trebuit sa faca asemenea afirmatii . 
ele pot costa enorm . 
numai o dorinta aproape disperata de a - i convinge si pe americani ca el nu este filorus il va fi determinat sa le declare . 
de fapt cheia articolului nu e teama sa ca rusii vor trece prin Romania spre Kosovo . 
el a incercat doar sa isi cosmetizeze putin imaginea pe pamint american , in speranta ca va avea parte de un O . K . pentru visul sau de a mai ajunge o data in fotoliul de presedinte al Romaniei . 
gestul a fost facut . 
nu ne ramine decit sa asteptam rezultatele . 
" Washington Post " e un ziar foarte important din America . 
dar el nu reprezinta nici America , nici politica unui stat . 
nici macar presa americana . 
asa ca mai e drum lung pina departe . 
