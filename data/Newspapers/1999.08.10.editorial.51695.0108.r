sint convins ca multi dintre cititorii " Evenimentului zilei " , in momentul in care vor citi un nou comentariu legat de subiectul Ceausescu , vor avea o reactie de iritare . 
tot cu Ceausescu ? Mai lasati - ne , dom' le , in pace , avem necazuri , avem vacanta , vrem si noi o clipa de liniste ! 
cite decenii mai trebuie sa treaca pentru a ne elibera de el ? 
o asemenea intrebare e chiar fara raspuns . Adevarul e ca mai trebuie sa treaca destule zile de Craciun , de Revelion si de Pasti pentru a scapa de acest subiect care ne - a marcat pina in subconstient . 
e ca o povara pe care o purtam zilnic , in atitudini , in propozitii , in judecati , in legi , in modele de organizare . 
pur si simplu nu putem scapa de ceva care ne - a umplut viata atitea decenii . 
iar comentariul de astazi vine de la o noua initiativa parlamentara . Aceea de a - l rejudeca pe Ceausescu . 
am citit memoriul in ziarul " Ziua " . 
mi s - a parut o gluma . 
dar sapind nitel in jurul lui am aflat ca nu e citusi de putin o intoxicare . 
colegii de la " Ziua " ne - au precizat ca memoriul publicat ii are ca autori pe Serban Sandulescu , de la ANCD , pe Nicolae Dide , de la Partidul Democrat , pe Constantin Aferaritei , de la PNTCD , si pe Adrian Dumitrescu , de la PNL ! 
care va sa zica , patru oameni cu pretentii ca au scaun la cap chiar viseaza la rejudecarea lui Ceausescu . 
daca ar fi fost cineva din familia dictatorului sau , in cel mai rau caz , de la Partidul Socialist al Muncii sau chiar de la noul Partid Muncitoresc Roman , as mai fi inteles . Acestora chiar li se pare o nedreptate si ar fi firesc ca ei sa viseze la repararea ei . 
dar un taranist , un liberal si un pedist sa se plinga procurorului general mi se pare prea de tot . 
nu au aceste partide altceva mai important de facut ? 
au rezolvat tot ce tinea de prezent ? 
legislatia economica e de cristal ? 
e o prioritate nationala aceasta rejudecare simbolica a lui Ceausescu ? 
sau e o alta aiureala menita a ne impinge pe toti intr - o infernala masinarie de taiat frunze la ciini ? 
sa ne intoarcem la procesul lui Nicolae Ceausescu . 
in primul rind , celebrul cuplu n - a fost judecat de justitia socialista . Nici de cea de acum . 
procesul a fost mai degraba un simulacru de justitie , improvizat de la inceput pina la sfirsit , fara probe , fara martori , fara proceduri . 
un proces anormal intr - un moment de haos general in toate institutiile statului , cind se petrecea o violenta schimbare de sistem . 
nu discutam acum despre orchestratorii din umbra , nici despre manipularile produse . 
dar in acele zile , procesul lui Ceausescu concentra isteria generala , iar sentinta de condamnare la moarte a fost unanim sustinuta de opinia publica . 
geaba vor unii sa devina vitejii de dupa razboi . Sau intelepti si nevinovati . 
atunci toata Romania astepta cu sufletul la gura executarea cuplului Ceausescu . 
ca ea s - a produs fara a se respecta minima legalitate e altceva . 
pina la urma ce s - a intimplat ne defineste si ne apasa . 
geaba ne intoarcem acum si zicem ca ne pare rau , ca am gresit , ca n - a fost respectata legea . 
cu un suport general , condamnarea si executia s - au produs si ramin pe constiinta noastra ca un enorm semn de intrebare . 
Rejudecarea procesului ar aduce o reabilitare a justitiei si , implicit , a Romaniei ? 
dupa parerea mea , nu . 
ce s - a petrecut , aia ramine ! 
restul sint floricele si baloane de sapun . 
studentii in drept , profesorii , cercetatorii pot studia la nesfirsit . Pot construi scenarii , procese teatrale , noi sentinte , ca joc sau ipoteza de cercetare stiintifica . 
dar niciodata nu mai pot intoarce " mortul " de la groapa , mai ales ca este al nostru , al tuturor . 
ideea ca un proces trebuie sa respecte toate normele justitiei , iar ca Ceausescu avea acest drept ca oricare alt cetatean , e buna pentru doi care beau o bere si pentru studii teoretice . 
asa am putea reface si un proces pentru Iisus si altul pentru Giordano Bruno , sau pentru toti regii condamnati la moarte din istorie , sau pentru toti decapitatii in Revolutia franceza . 
si ? 
ca exercitiu intelectual poate fi o bijuterie . Ca practica pentru a evita asemenea accidente cistigul e zero . 
Cutremurele din istorie au legile lor nescrise si nimeni nu le poate tine sub control dupa o ordine prestabilita . 
s - au apucat cei patru parlamentari de o piesa de teatru pe care vor sa o reinterpreteze dupa ce procesul - spectacol din 1996 a fost si el un esec ? 
nu pot sa - mi dau seama ce - i in capul lor , dar , oricum , prea multa minte nu poate fi , atita vreme cit Romania , legislativul si partidele din care fac parte cei patru au alte prioritati dictate de o realitate crunta . 
institutiile si legile merg ca dracu' si ei se distreaza cu procesul lui Ceausescu ! 
