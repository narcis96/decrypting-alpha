daca Horia Rusu nu avea accidentul acela nenorocit , Congresul liberalilor ar fi fost o bataie cu flori . 
Horia Rusu , cit era el de nevinovat si de buna - credinta , nu avea sanse . 
se lupta frumos pentru o idee , dar fara prea multi sorti de izbinda . 
Crin Antonescu , cu aerul sau de rocker , numai conducind un partid istoric n - ar putea fi vazut . 
simpatic , destupat si abil , el e totusi departe de o prestatie convingatoare in fata unor Constantin Balaceanu - Stolnici sau Dinu Patriciu . 
Valeriu Stoica ar fi cistigat linistit , nu in unanimitate , ca Adrian Nastase , dar detasat si fara probleme . 
e drept ca pozitia sa de presedinte n - ar fi fost atit de solida ca dupa o confruntare pe viata si pe moarte . 
sfirsitul tragic al lui Horia Rusu si aminarea Congresului fac parte din surprizele neplacute ale vietii . 
abia acum lucrurile s - au incurcat de - a binelea . 
ceea ce parea o simpla formalitate poate deveni o lovitura de teatru . 
in cursa a intrat si Calin Popescu - Tariceanu , reprezentind echipa liberala care i se opune lui Valeriu Stoica . 
nu doar ca nu face temenele , ci il ataca dur si fara mila . 
chiar cred ca Tariceanu incearca sa rastoarne rezultatul alegerilor de la finalul acestei saptamini . 
de ce ? 
pentru ca Valeriu Stoica si - a format o echipa de apropiati cu care a incercat sa faca mai toate cartile in partid . 
nu pot sa uit scena de la TVR , din seara alegerilor , cind Calin Popescu - Tariceanu a trebuit sa plece acasa cu citeva minute inainte de inceperea dezbaterii in direct pentru ca Paul Pacuraru a venit tantos spunind ca el este cel desemnat de Valeriu Stoica sa participe la emisiune . 
am simtit atunci ca unii nu - l vor ierta pe fostul ministru al justitiei , ca o anume tensiune s - a acumulat intre grupari . 
s - a vazut asta si din oscilatia liberalilor in campania electorala , si din batalia pentru sustinerea lui Theodor Stolojan sau a lui Mugur Isarescu . 
tot doua barci care trageau in directii diferite s - au aratat si dupa alegeri , cind a fost vorba despre sustinerea parlamentara a PDSR . 
Valeriu Stoica , mare maestru al compromisurilor si al jocului politic , i - a intins o mina lui Adrian Nastase , incercind sa cistige si din asta ceva . 
de cealalta parte stau adversarii sai din partid , mai putin flexibili , mai devotati ideilor liberale , mai intransigenti , mai caposi , mai ofticati pe cedarile lui Decebal Traian Remes , care , atita timp cit a fost la finante , numai politica liberala n - a facut . 
toata aceasta aripa , minimalizata si ea de PDSR , se infoaie pe zi ce trece si devine amenintatoare . 
tendinta de radicalizare a celor din spatele lui Tariceanu mai are o cauza . 
tirgul facut cu PDSR de Valeriu Stoica in zilele premergatoare instalarii guvernului Adrian Nastase , nu prea functioneaza . 
prin tara , tot felul de liberali care se vedeau scapati de valul schimbarilor au fost pusi pe liber . 
sperantele unora de a se alege macar cu protectie , daca nu cu un ciolanel , se duc pe apa simbetei si nu - i exclus ca , in finalul acestei saptamini , raportul de forte din PNL sa fi suferit modificari importante . 
congresul care parea o formalitate tinde sa devina o batalie hotaritoare nu doar pentru postul de presedinte al PNL , ci si pentru discursul liberal al partidului . 
va fi acesta mai moale , in functie de oportunitati si nevoi , sau va suporta o radicalizare ? 
vom avea de - a face cu prelungirea politicii Stoica ( sa cistigam ceva din orice situatie ) sau cu abandonarea acesteia ? 
Calin Popescu - Tariceanu propune o formula de liberalism intransigent , fara a abdica de la doctrina si fara a face vreun compromis cu PDSR . 
in aceasta situatie , liberalii ar trebui sa isi schimbe tonul fata de putere , sa treaca la o adevarata opozitie si sa incerce sa tina sub presiune partidul de guvernamint . 
in atmosfera de coniventa a Partidului Romania Mare si in contextul bataliei pentru putere din PD , alternativa Tariceanu nu pare a fi lipsita de interes . 
solutia de stingere a conflictului din PNL prin aducerea lui Theodor Stolojan pe post de " pompier " s - a pierdut pe drum . 
prudent in fata celor doua tabere , Stolojan s - a tinut la distanta si la propriu , si la figurat . 
asa ca sfirsitul de saptamina va insemna o alegere de ape si in partidul Bratienilor . 
ce parea a fi o gidilare cu flori se arata o rupere de oase . 
asta asa , din intimplare , printr - o ciudatenie a vietii , care - i schimba cursul exact atunci cind ne asteptam mai putin . 
