institutiile n - au nici blana , nici coada , n - au nici bataturi in talpa si nu fac nici diaree . 
sint doar niste cladiri mai fatoase si niste conventii intre noi , biete fiinte trecatoare . 
si atunci , vrind - nevrind , iti vine sa te intrebi , oare de ce a sarit Parchetul General ( de pe linga Curtea Suprema de Justitie ) ca un magar caruia cineva i - a strecurat un chistoc aprins in pilnia urechii ? 
una - doua , ca la " Foc ! " , Parchetul a dat un comunicat prin care neaga ca ar fi " fost autorizata inregistrarea convorbirilor telefonice ale ziaristilor " . 
n - am afirmat niciodata ca institutia cu ureche lunga ar fi autorizat o astfel de operatiune . 
atita ar mai trebui ! 
dar faptul ca n - a fost emis nici un mandat pentru interceptarea telefoanelor ziaristilor nu inseamna citusi de putin ca acestea nu au fost inregistrate si raportate primului - ministru . 
de ce ? 
pentru ca Parchetul General nu afirma nicaieri ca , in urmarirea posibililor autori ai raportului Armagedon II , nu s - ar fi autorizat nici o ascultare de telefoane . 
am convingerea ca acest lucru s - a produs . 
de ce ? 
pentru ca imediat dupa ce am facut declaratiile legate de ascultarea telefoanelor , institutia domnului Joita a spus ca totul a fost legal ( trec zimbitor peste acuzatia ca as incerca discreditarea institutiilor statului ) . 
daca era curata si fara musca pe caciula , procuratura spunea frumos " noi nu am autorizat nimic si vom verifica serios daca o asemenea interceptare s - a facut de catre vreo alta institutie sau persoana " . 
dar a raspuns fuga - fuga fara sa cerceteze nimic . 
si asta pentru ca " procurorii " stiau foarte bine ca nu s - a emis nici un mandat pentru ziaristi . 
insa au fost ascultati altii , iar ziaristii , in exercitarea profesiei lor , i - au sunat pe acestia . 
cei care au raportat despre interceptarea urmaritilor i - au mentionat si pe jurnalisti si au trimis raportul pe filiera , pina a ajuns si la primul - ministru Adrian Nastase . 
numai o comisie parlamentara ne - ar putea confirma sau infirma daca in cazul Armagedon II au fost emise mandate de ascultare . 
abia atunci am fi in situatia de a discuta daca procurorii au respectat legea ori s - a comis un abuz . 
acest lucru trebuie limpezit , dupa cum trebuie limpezit inca un fapt . 
cum de s - a grabit atunci Parchetul domnului Joita " sa livreze " catre atitea televiziuni banda video cu inregistrarea lui Ovidiu Iane la politie ? 
o fi Joita mai destept decit coana Joitica a lui Caragiale , dar de pe vremea cind Parchetul era bratul de otel al lui Nicolae Ceausescu nu ne - au mai fost oferite asemenea dovezi acuzatoare . 
in acele zile de stingu - n dreptu’ , Parchetul a functionat pe post de instrument de propaganda pentru apararea primului - ministru . 
fie si numai din acest comportament straniu si tot am fi fost obligati sa banuim Parchetul de comunicate gogonate , daramite acum , cind mai apare si codita telefoanelor . 
povestea ascultarii telefoanelor pune in discutie un drept  fundamental al romanilor . 
au fost ascultati cei urmariti si cu ce drept ? 
daca nu s - a semnat nici un mandat pentru interceptarea convorbirilor lui Mugur Ciuvica , Ovidiu Iane si apropiatilor acestora , atunci spaima mea este si mai mare . 
orice Bula cu niste grade prin cine stie ce servicii speciale poate asculta pe oricine cind are chef . 
daca s - au emis totusi mandate de interceptare pe numele unor " impricinati " , domnul Joita si ai sai trebuie sa dea socoteala . 
indiferent cite exemplare ar mai exista , vremea coanei Joitica a  cam trecut ! 
