partidul Democrat al lui Petre Roman a fost atins de blestemele taranistilor ! 
ce - au indurat fostii detinuti politici si discipolii lor la debarcarea lui Victor Ciorbea le - a ramas adinc infipt in inima . 
atunci , pedistii i - au lucrat in foi de vita , au facut balet si figuri si n - au cedat un virf de mustata pina nu si - au atins telul . 
de buna seama ca s - au bucurat , dar au uitat sa - si scuipe in sin si sa zica , Doamne fereste sa ajungem noi in locul lor ! 
asa ca blestemele taranistilor chiar au prins . 
acum , in tot scandalul cu Victor Babiuc , Partidul Democrat mai ca se roaga , fierbe si scapara . 
dati - ne o data postul ala de la Aparare , ca innebunim ! 
parca ar cersi o bucata de slanina care le - a fost luata cu abilitate din fata . 
chiar daca este a lor si li se cuvine , ei au ajuns in situatia sa saliveze si sa se roage pentru ea . 
n - am scris pina acum nimic despre tot acest scandal cu Victor Babiuc . 
culmea e ca am fost chiar acuzati ca , prin publicarea afacerilor lui Victor Babiuc , am fi dat o mina de ajutor Partidului Democrat . 
or , cei care au facut asemenea afirmatii nu stiau ca , de mai multe luni , redactia noastra a intreprins o investigatie de amploare privind firmele si afacerile tuturor membrilor guvernului . 
despre Victor Babiuc se vorbea , despre Babiuc am publicat . 
ca sa nu se supere nimeni , le - am adaugat si pe cele ale lui Traian Basescu si , cu putin noroc , vor aparea ale tuturor . 
dar despre conflictul generat de demisia lui Victor Babiuc si despre tot scandalul din jurul acesteia n - am scris nici un comentariu . 
ne - am rezumat la informatii si diverse puncte de vedere , urmind ca la sfirsit sa punem un punct . 
doar comunicatul de ieri al purtatorului de cuvint al Ministerului Apararii Nationale ne - a determinat sa schimbam tactica . 
si asta pentru ca , din ce informeaza Apararea , Ministerul Afacerilor Externe a contramandat cu de la sine putere , fara stiinta MApN , vizita ministrului apararii din Olanda . 
scrie negru pe alb in comunicat ca " vizita ministrului apararii De Grave a fost aminata pentru o data ulterioara , conform solicitarii partii romane , prin ambasadorul sau din Olanda " . 
or , o asemenea lucratura pe filiera Ministerului Afacerilor Externe , vizindu - l evident pe ministrul Victor Babiuc , depaseste cadrul restrins si pitoresc al tirguielii dimbovitene . 
bilciul se internationalizeaza , ca sa zicem asa . 
iar din comunicatul Ministerului Apararii Nationale se intelege ca tot prin astfel de practici a fost blocata si o vizita a aceluiasi Victor Babiuc in India . 
mai mult , scandalul a ajuns si la Londra , unde persoane de la Externe au susotit verzi si uscate . 
daca n - ar fi vorba despre interesele Romaniei , ne - am distra si noi . 
ce mare lucru sa ridem de disputele mizere din politica romaneasca ! 
cita vreme politicienii s - au rotit si s - au muscat ca soriceii intr - un sac , spectacolul , desi obositor si scirbos , era tolerabil . 
dar el a depasit granitele tarii si risca sa adauge un grad de neseriozitate la imaginea politicienilor nostri . 
si sa aduca mari prejudicii Romaniei . 
logic , postul de ministru al apararii apartine Partidului Democrat . 
oricum am coti - o , tot acolo ajungem ! 
si asta trebuie sa fie si sfirsitul carnavalului ! 
dar pentru acest happy - end , nu cred ca Partidul Democrat si Petre Roman au dreptul de a folosi Ministerul Afacerilor Externe . 
cu atit mai mult sa plateasca adversarilor o polita , ridiculizind Romania in strainatate . 
peste hotare , Petre Roman nu se poate purta ca in cazul adoptarii Legilor proprietatii sau al privatizarii IAS - urilor . 
cind e vorba de algoritm si de un post care i se cuvine , Partidul Democrat este la putere , cind e sa se voteze legile propuse de coalitie , le caroteaza ! 
Olanda nu e totusi Radu Vasile . 
nu poti sa faci la fel , contramandind o vizita , cum a procedat Partidul Democrat la destituirea lui Radu Vasile . 
Petre Roman a propus - o si , dupa aceea , cind sa - si dea demisia ministrii , cei ai PD au uitat sa o faca . 
cind e vorba de Romania nu se poate ca un ministru sa construiasca , iar celalalt sa darime . 
cind se procedeaza asa , nu mai avem de - a face cu un guvern , ci cu o adunatura ! 
situatia semnalata de Ministerul Apararii mi se pare extrem de grava . 
primul - ministru si presedintele Romaniei ar trebui sa iasa din aparenta neutralitate si sa spuna , stop , v - ati balacarit destul ! 
altfel , situatia ne poate aduce surprize dintre cele mai neplacute . 
aminarea celor doua vizite reprezinta doar niste exemple penibile . 
