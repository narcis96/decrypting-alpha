n - am cunoscut prea multi armeni . Dar stiu despre ei ca sint un popor harazit de Dumnezeu cu o inteligenta sclipitoare , iar in comert sint de - a dreptul geniali . 
unul dintre putinii armeni pe care - i cunosc , cetatean strain , legat de Romania ca si de muntele Ararat , de unde i se trage semintia , imi zice mereu , mon cher , productie si export - asta trebuie sa faca Romania ! 
tata , cind scadeau vinzarile , nu se apuca sa - si faca un palton nou . Se ducea la croitorul din colt si - i cerea sa i - l intoarca pe cealalta fata pe cel vechi si se apuca sa produca mai multe haine noi . 
prietenul meu , armeanul , isi mingiie coada de vulpe de sub nas si titiie din buze ginditor . 
asa nu merge ! 
vindem busteni , vindem mobila si importam struguri , brinza , apa minerala scumpa , masini de lux , punem taxe vamale mari si TVA la utilaje si la materie prima , pai , ce facem dom' le , nenorocim economia ! 
si iar isi netezeste coada de vulpe de sub nas , tit , nu merge dom' le ! 
armeanul a facut afaceri si in Canada , si in Romania , si in America , si in Africa de Sud si daca , in Antarctica , pinguinii ar cumpara costume de baie , de buna seama ca ar deschide si acolo o toneta , si - ar striga in gura mare , mai pinguini , nu vreti niste costume de baie ieftine ? 
si armeanul , hirsit de meridiane , de legi , guverne , controale si vami , zice , din nou , mon cher , cu ce se alege Romania daca moare fabrica de stofe de la naiba , din Brasov , sa zicem ? 
dumneata stii citi ani iti trebuie sa faci niste muncitori , sa functioneze fabrica si , la capatul productiei , sa te alegi cu niste materiale bune in orice loc din lume ? 
o inchizi , ii trimiti pe muncitori sa lucreze in turism sau la drumuri si pe urma ce faci ? 
aduci stofele din restul lumii , faci din romani o mina de lucru ieftina , ca in Thailanda , coase bine romanul , dar la sfirsit lipesti o eticheta frantuzeasca si marfa pleaca inapoi . 
pai , mon cher , asta - i export de mina de lucru , nu - i export de productie ! 
vindem busteni ! Sintem cretini , mon cher , si inchidem fabrici de mobila ! 
astora nu le spune nimeni ca Romania nu se poate salva decit prin productie si export ? 
o sa spun eu ce zici mata ! 
nu pricep ! 
n - au facut comert in viata lor ! 
au dat cu batul pe hirtii , dau nu i - a durut niciodata ca nu le trece marfa , nu s - au perpelit noaptea sa afle cit le ramine dupa ce vind ! 
astia cred ca e o afacere sa cheltuiasca Romania un milion de dolari , sa recupereze doar jumatate si sa se aleaga si ei cu o spaga de cinci mii de dolari pentru familie . 
asta nu - i afacere , e crima , mon cher ! 
asta nu - i economie de piata ! 
acum se bat ca ulii sa imparta ce - a fost al statului . 
si pe urma , cind s - or apuca sa miste banii cistigati , abia atunci va fi economie de piata ! 
din pacate , nu l - am putut niciodata contrazice pe armeanul cu ochi de nevastuica . 
si nici nu l - a chemat careva pe la guvern sa - i zica , ma , armene , ia spune - ne si noua care sint concluziile tale dupa ce te - ai invirtit o viata intreaga prin negoturi ? 
si probabil ca armeanul ar spune si catre Mugur Isarescu , si catre Decebal Traian Remes , mon cher , productie si export ! 
tata nu - si facea palton nou cind scadeau vinzarile ! Il intorcea pe dos , la un vecin , si el producea alte haine pe care sa le vinda ! 
or , sistemul propus de Decebal Traian Remes are ceva istet . 
stabileste un impozit de numai cinci la suta pe profitul obtinut ( incasat ) din export . 
orice ar zice politicienii , prevederea nu e rea . 
dar aceasta parte buna din noul sistem valabil de la 1 ianuarie are si o parte proasta . 
mentine taxele ridicate si pentru importul de utilaje . 
Habotnicul de ministru al finantelor zice ca ele sint compensate de o inlesnire . Cind apare profitul , un procent din valoarea utilajelor importate va fi dedus . 
auzi , mon cher ! Ce prostie ! 
pai , daca tu faci o fabrica de tevi , ai de tras o vreme buna pina cind iti apare niscai profit . 
dar taxele mari pentru utilaje le - ai platit la vama ca sa aiba onor bugetul cu ce astupa gaurile ! 
pai , asta e inlesnire sau e un mod de a te cocosa ? 
avem un talent monstruos de a cheltui timp si energie pe manuale scolare , pe Eminescu , pe Limba Romana de clasa a VII - a , pe statuia nu stiu cui , pe declaratiile sui ale altui te miri cine , dar sintem incapabili sa purtam o discutie serioasa despre principala cale de salvare a economiei romanesti . 
ne balacarim , ne batem pentru scaune in guvern , in parlament , in partide , dar nu ne dam seama ca inca nu am ajuns la o concluzie simpla . Cum sa ajungem la pilda armeanului : mon cher , productie si export ! 
