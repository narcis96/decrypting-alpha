ingrata , ingrata situatia lui Adrian Nastase ! 
sa construiesti o strategie pentru un guvern si sa gasesti oamenii care s - o puna in aplicare nu e chiar asa de usor ! 
de unde sa iei atitia specialisti ? 
peste o suta de secretari de stat ( unii vorbesc de aproximativ 150 ) nu - i de colea . 
sa aiba habar de legi , de un domeniu ( ca de stiut pe de rost nici vorba ) e greu si in Franta , si in Anglia . 
cind ii scoti la defilare , tot mai afli ceva despre unul sau despre altul . 
este exclus ca Adrian Nastase sa aiba in particular 150 de prieteni sau sa fi lucrat indeaproape in partid cu 150 de oameni tineri , experti fiecare intr - un domeniu . 
in plus , chiar daca ar fi fost asa , tot nu i - ar fi folosit la mare lucru pentru ca , in afara preferintelor sale , ar mai fi aparut recomandatii . 
oameni din partid sau din afara lui , prieteni ai unor prieteni , fideli ai PDSR care in diferite momente au dat o mina de ajutor ( sau de bani ) si care , intr - un fel sau altul , asteapta sa fie recompensati cu o functie . 
cum satisfaci si asemenea obligatii ? 
cum sa hranesti atitea orgolii si ambitii ? 
cum sa multumesti partidul ? 
Misie grea , in orice loc de pe glob si cu atit mai nenorocita in Romania ! 
pentru a ilustra aceasta situatie dificila , ne vom referi mai departe la doua nume , reprezentind doua categorii ale PDSR . 
intii de toate , cazul Florin Georgescu . 
nu cred ca romanii au avut parte de un politician mai antipatic decit acest Florin Georgescu . 
Tepos , spurcat la limba , gata sa - ti demonstreze orice in favoarea guvernarii PDSR , el este totusi un specialist . 
a dus greul finantelor in guvernul Vacaroiu , a dus o lupta nemiloasa pe la televiziuni , unde a reusit sa - i bage mereu in corzi pe reprezentantii fostei puteri , a izbutit sa invirta cifrele bugetului si nu cred sa fi lipsit la vreo sedinta sau sa se fi eschivat de la vreo sarcina . 
ce faci cu el ? 
o fi insuportabil omul , urca adrenalina in oricine se intilneste cu el , dar nu i se poate contesta un merit . 
ca , in materie de finante , e meserias ! 
or , atita vreme cit Florin Georgescu a fost devotat partidului si e bun profesionist , chiar daca e antipatic pina la portile iadului , el nu poate fi lasat pe margine . 
nu vreau sa pledez in favoarea lui . 
doamne fereste ! Vreau doar sa subliniez pozitia dificila in care se afla Adrian Nastase si PDSR . 
daca il imping pe Florin Georgescu la BNR , cu charisma lui , ne - au nenorocit ! Daca il lasa pe margine , comit o nedreptate ! 
daca il scot prea in fata , atrag resentimentul opiniei publice . 
daca il ignora , renunta la un expert . 
cu incrincenarea lui in a tine cont de norme , paragrafe de legi , ordonante , Florin Georgescu ar fi un excelent controlor . 
la Curtea de Conturi sau la supravegherea bancilor , cu siguranta ca n - ar fi atita lalaiala cu un asemenea contabil care respira numai zecimale si minecute . 
valorificarea potentialului sau profesional ar insemna ordine pentru o importanta parcela a finantelor romanesti . 
ce poate face Adrian Nastase daca Florin Georgescu se vrea primadonna ? 
nu stiu ! 
ce poate face premierul desemnat daca Ion Antonescu de la Marshal Turism a fost devotat partidului ? 
trebuie sa - i dea ceva ! 
in mod normal , ar putea foarte bine sa - l trimita la Ministerul Turismului . 
acolo , Dan Matei Agathon , desi a declarat , in urma cu opt ani , ca va termina privatizarea , se pregateste sa o bata in cuie . 
dar nu cu Ion Antonescu , ci cu un fin de - al lui care lucreaza la Paralela 45 . 
si l - a ales pe acesta pentru functia de secretar de stat . 
in consecinta , Ion Antonescu a fost anuntat ca viitor secretar de stat la Ministerul Culturii , unde ar urma sa se ocupe de integrarea europeana . 
pardon ! 
cam ce cred despre Florin Georgescu , finantistul , cred si despre Ion Antonescu , omul din turism . 
de aia a facut o firma de succes , pentru ca se pricepe la aceasta meserie . 
dar la integrarea europeana in plan cultural ar fi un fel de catastrofa , de nuca in perete . 
Ion Antonescu se pricepe la cultura ca Florin Georgescu la lobby si relatii cu marea finanta internationala ! 
cu toata stradania de care cei doi sint in stare n - ar face decit rau si impresie proasta , desi fiecare domeniul sau concureaza pentru titlul de cel mai bun . 
de felul in care izbuteste Adrian Nastase sa valorifice oamenii si sa satisfaca obligatiile de partid depinde chiar prestatia guvernului sau . 
se pare ca , vrind - nevrind , cazuri gen Adrian Vilau se vor ivi mereu . 
va putea premierul sa le rezolve in acelasi stil sau va recurge si el la explicatii de genul : umplutura , obligatii , interes national ? 
