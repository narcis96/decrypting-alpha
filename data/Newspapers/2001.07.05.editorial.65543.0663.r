un doctor iritat ma suna de la Spitalul de Urgenta din Bucuresti . 
imi zice ca tocmai a iesit din sala de operatie . 
primul gind a fost ca vreun cunoscut a ajuns de pe strada direct pe masa de operatie . 
dom’le , spune doctorul , a inceput iar o revolutie ? 
dumneavoastra , la ziar , ar trebui sa stiti ! 
Strig si eu pe hol : stie careva de o revolutie prin Bucuresti ? 
reporterii se uitau la mine ca romanii la sondajele de opinie . 
revin in birou . 
domnule doctor , din cite stim , n - a inceput nici o revolutie ! 
dom’le , mai intrebati , poate e vreo debarcare militara , poate se fac manevre ! 
incerc sa - l linistesc . 
spuneti unde sinteti si ce se intimpla ! 
n - ati priceput , sint in spital si - mi uruie elicopterele la geam ! 
ne isterizeaza pe toti ! 
spitalul de Urgenta din Bucuresti este gard in gard cu stadionul Dinamo . 
e clar , domnule doctor , aveti meci ! 
stati sa verific . 
nu - i adevarat ! 
sint microbist , si Dinamo nu joaca . 
sint trupe de desant si elicoptere . 
am doi oameni in sali si n - au decit o sansa dintr - o suta . 
mai am citiva la Reanimare , si astia ne toaca nervii cu elicopterele ! 
de unde ma - sa au benzina , ca , altfel , se pling ! 
de ce nu arunca afise ? 
de ce nu stropesc impotriva tintarilor ? 
daca au ceva de atacat , de ce nu dau drumul la bombe , sa se termine odata ! 
nu pot nici sa operez , nu pot nici sa - i ajut pe cei de la Reanimare , nu pot nici sa - i dau pe astia jos de pe cer ! 
incerc sa - mi imaginez cum aude unul cu masca de oxigen pe figura si cu perfuzia in vena un uruit de elicopter , dar doctorul nu ma lasa in pace , uite , iti pun si dumitale telefonul sa auzi zgomotul ! 
in timpul conversatiei apare un reporter care lamureste misterul . 
se apropie Ziua Politiei si se fac antrenamente pentru festivitati ! 
nu are rost sa relatez continuarea conversatiei pentru ca ea a alunecat spre propozitii greu de asternut pe hirtie . 
scena s - a incheiat cu o injuratura de la fereastra spitalului . 
cu cine sa te certi ? 
cu politia care se plinge de fonduri sau cu politia care are dreptul sa se bucure si ea , o data pe an , cind are o zi solemna ? 
cu pilotii bucurosi ca apuca si ei sa mai zboare ? 
sau cu politistii timpiti care imi urmaresc un coleg pentru ca i - a trimis seful sa - l ocheasca pe reporterul care l - a scarpinat si l - a descoperit plin de bube ? 
cu trupele de interventie de la Brasov , concentrate doar la privit picioarele studentelor si care , cascate fiind , au sarit sa infunde un strain confundat cu un infractor ? 
sau cu seful lor pentru ca in bumbacirea presupusului hot le - au inclus si pe nevasta acestuia si pe agenta de vinzari imobiliare ? 
pe cine sa te superi , pe cine sa reclami , pe cine sa dai in judecata , pe cine sa acuzi ? 
pe mortul de la Cugir , pe italianul batut sau pe pacientii si pe doctorii isterizati de o apropiata sarbatoare a politiei ? 
ce e de preferat ? 
o injuratura sau o mutenie timpa , de genul , eu nu am auzit , nu am aflat si nu pricep nimic ? 
in toata aceasta nebunie cotidiana si aniversara , fiica unui colonel , eleva de liceu , frunzareste o carte din biblioteca importantului ofiter de politie . 
la un moment dat , cam in acelasi timp cu vuietul elicopterelor , cu isteria doctorului si cu tresaririle celor operati , intreaba : - Tati , poti sa - mi explici si mie ce inseamna RSR ? 
