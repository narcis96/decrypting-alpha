nu oricine urmareste emisiunile de pe TVR 2 , mai ales la sfirsitul saptaminii . 
toti vor filme , toti vor sa se zguduie de ris , toti vor muzica . 
numai o " confrerie " de impatimiti ai televiziunii , plus scriitori si citiva din elita Romaniei asteapta sa vina " D’ale lu’ Mitica " ! 
in " D’ale lu’ Mitica " e romanul pursinge , e Romania eterna , involuntara , vesela , grava si bascalioasa , prietenoasa si pastelata . 
rizi cu drag si cu amaraciune . 
iti vine sa iei televizorul la palme si sa - l tii si in brate . 
limba romana e ascutita , e pitoreasca pina la Dumnezeu , intraductibila . 
sint scene in care defileaza fete eroice , naive , candide , pline de haz . 
e o lume care bea o bere la nesfirsit , sub privirea intelegatoare si hitra a actorului Mitica Popescu . 
numai cei mai in virsta , care l - au iubit in " Lumini si umbre " , numai cei care mai trec pe la teatru stiu ce minunatie de actor se retrage cu discretie in lucrurile de calitate . 
Mitica Popescu nu tine coperte de revista , nu anunta cind isi schimba pantofii si nici cind spune o poezie . 
la vasta sa experienta , il vezi doar cum ridica o sprinceana sau un colt al gurii . 
pricepi . 
vine un alt personaj care are nevoie de dragoste sau de suturi . 
vine un monument de prostie sau unul de revolta democratica . 
Mitica Popescu e unul dintre putinii care ne - a mai ramas din marea generatie de actori care au adus teatrul romanesc de la Caragiale incoace spre a - l preda caraghioaselor music - hall - uri cu care scena incearca sa se salveze pentru a umple salile . 
uitati - va la " D’ale lu’ Mitica " ! 
acolo mai este o mica insula de Romanie eterna . 
restul emisiunilor cu format importat de cine stie unde au haz , au miza , au premii , dar au si ceva prefabricat cu iz de telenovela . 
nu tin cont de tara . 
sint un fel de ciocolata globalizata , vinduta peste tot . 
" D’ale lu’ Mitica " e numai fibra . 
acolo puteti vedea romanul care trebuie sa apeleze si la cartea de credit , si la comertul electronic , sa deprinda si aquis - ul comunitar , cind el are inca probleme cu Rio Samba si cu echipa de fotbal de pe ulita vecina . 
ca sa va uitati la " D’ale lu’ Mitica " in fiecare vineri , pe TVR 2 , trebuie sa - i iubiti si pe Caragiale , si pe Musatescu , si pe Mitica Popescu . 
va trebuie un anume drag de superficialitatea mucalita a romanului de la mahala . 
si o anume inhibitie in fata snobismului care domina piata . 
nu se dau pumni , nu se folosesc rachete si trenuri spatiale , nu se vintura fufe , fite si manechine cu picioare lungi si creier ingustut . 
e nea Gheorghe , nemuritorul nea Gheorghe , cu palaria pe ceafa , cu caii dind din coada si cu biciul ca un pix cu care da in toate pentru ca nu le pricepe , dar le potriveste . 
" D’ale lu’ Mitica " e o telepoezie spusa de un mare actor , cocotat hitru pe un scaunel de unde da intrarea pentru secvente antologice de spirit popular , de tranzitie cu coada de vulpe , de intimplari care se pot termina ca in " Momente si Schite " . 
e cel mai frumos sfirsit de cariera pentru un mare actor la care se mai uita doar criticii si cei care au vazut piese cu Octavian Cotescu , cu Marin Moraru , cu Gheorghe Dinica , cu Leopoldina Balanuta , cu marii nostri maestri prea repede impinsi intr - o istorie a teatrului romanesc . 
