ajunge ! 
au murit destui ! 
ajunge ! 
Cornel Nistorescu de Cornel Nistorescu Miercuri , 17 Iulie 2002 In primavara , la Vulcan , au murit 10 . 
ieri , la Petrila , s - a mai dus unul . 
o explozie . 
pe cei care au murit mai inainte nu - i mai socoteste nimeni . 
anul trecut , acum doi ani , acum trei , patru , cinci . 
oricum , socoteala desarta . 
si daca ar insuma cincizeci sau o suta , pentru politicieni si pentru profitori tot nu inseamna destul . 
pentru ei nu conteaza citi mor . 
ramine in calcul numai cit cistiga . 
si , oricit de mari ar fi cifrele profitului , tot nu le ajunge . 
stiti ca in Valea Jiului au fost demontate tot felul de subansamble de la utilaje , vindute ca fier vechi si , dupa ce au fost revopsite , au fost cumparate ca noi de Compania Nationala a Huilei ? 
stiti ca respectiva companie a achizitionat snur de mina pina cind a gemut casieria ? 
Ortacii pot sa sape in subteran inca vreo 15 ani si tot n - o sa se termine stocul ! 
stiti ca au fost cumparate cabluri care sa le ajunga minerilor pentru trei ani ? 
si ca CNH a achizitionat atita plasa de otel incit , daca ar innadi - o , ar putea pescui cu ea si stele de pe cer ? 
multe dintre aceste produse au fost cumparate de la un " consortiu " de firme numit " Gerom " . 
stiti cui apartine acesta ? 
prefectului de Hunedoara , Aurel Serafinceanu . 
nu rideti si nu plingeti ! 
nu numai ca au fost cumparate cantitati enorme , dar preturile au fost umflate pina la dublu . 
asa se face ca societatile in care prefectul Serafinceanu este actionar acopera cam 18 - 20 la suta din aprovizionarea CNH , iar compania e datoare vinduta la firmele prefectului . 
mai mult , " indreptatit " , consortiul grijuliu a obtinut o somatie pentru cladirea in care se afla sediul CNH si casa de oaspeti . 
un comunicat zice ca respectivul grup de firme nu este interesat de cladire si de hotel , ci de bani . 
dosarele firmelor - capusa ( ale prefectului si ale altora ) n - au ajuns niciodata sa fie finalizate pina la pedepse . 
se pierd prin sertare . 
ramin in coada de peste . 
cine sa - l purice pe prefect , reprezentantul guvernului in teritoriu ? 
guvernul ? ! 
asa ar trebui . 
de - aia exista un Minister de Interne . 
de - aia exista un Parchet . 
numai ca prefectul este pomenit adeseori ca fiind un sponsor de seama al partidului care formeaza guvernul . 
unii spun chiar ca ar fi contribuit cu miliarde de lei ( cu siguranta nu proveneau din banii obtinuti de pe urma comertului cu CNH , ci din alte activitati , inclusiv culesul de ciuperci ) . 
firmele unui prefect , in care acesta nu este nici director , nici administrator , dar este actionar principal , au " incalecat " Compania Nationala a Huilei . 
daca a facut - o din punct de vedere comercial si , in plus , Aurel Serafinceanu mai reprezinta si Guvernul Romaniei in judetul Hunedoara , inseamna ca el este de doua ori responsabil pentru ceea se intimpla in Valea Jiului . 
Accidentele din acest an nu sint decit masura unei competente si a unor responsabilitati asumate indoielnic . 
o tragedie repetata , chiar fara tesatura de afaceri a firmelor prefectului , ar trebui sa fie suficienta pentru o demitere si pentru o cercetare penala . 
daca Adrian Nastase vrea " sa - i dovedeasca " pe baronii PSD din judete , daca vrea sa ia o masura ferma , atunci nu - i ramine decit destituirea personajului . 
daca si dupa acest accident , guvernul o scalda si o sa vedem iarasi doar  tinguieli si talkshow - uri patetice ale lui Adrian Paunescu la televizor , lasind ingropate toate dosarele amintite ( asupra carora " Evenimentul zilei " va reveni pe larg in numarul de miine ) , atunci nu ne ramine decit sa asteptam urmatoarea tragedie . 
si sa ne intrebam citi vor mai muri . 
oricum , guvernul Adrian Nastase se poate lauda ca prin reprezentantul sau in teritoriu a dat ortacilor snur de mina sa le ajunga pentru 15 ani . 
daca vor pe stoc si sicrie pentru inca 20 de ani , acum stiu de la cine sa cumpere ! 
