incercati sa va aduceti aminte de admiterea la liceu sau de examenul de bacalaureat ! 
indiferent cind s - au petrecut , ca la un semn , imaginile acestor examene revin cu acuratete in mintea fiecaruia , de parca ar fi fost ieri . 
tineti minte perfect dimineata in care ati plecat de acasa , cum batea soarele , cum erati imbracati , va reamintiti inclusiv mirosul de petrosin al holului sau al pardoselii din sala de clasa , cine a stat in stinga , cine in dreapta , ba va suna in urechi si linistea adinca , sparta de cite o tuse prefacuta sau de goana stilourilor pe hirtie . 
acele clipe s - au imprimat in sufletul fiecaruia mai pregnant decit imaginile pe placutele fratilor Lumiere si ne insotesc nostalgic toata viata . 
si in fiecare an , cite o promotie isi da examenele , prilejuind fiecaruia o portie de amintiri . 
dincolo de spaimele si emotiile care le insotesc , capacitatea si bacalaureatul sint doua examene ale caror rezultate sint menite sa incununeze succesele la invatatura . 
si pentru elevi , si pentru parinti , ba chiar si pentru profesori , aceste zile au o importanta deosebita . 
adeseori se intimpla sa auzim mame ingrijorate , azi avem examen la matematica , azi dam nu stiu ce proba . 
de fapt , daca ii mai luam in calcul si pe bunici , descoperim ca o mare parte a societatii romanesti este conectata la febra examenelor . 
pentru cei mai multi , capacitatea si bacalaureatul copiilor sint mai importante decit alegerile locale sau generale , decit intrarea in NATO sau in Uniunea Europeana . 
as zice ca examenul copilului e mai greu de surmontat decit o trimitere in somaj sau decit o crestere spectaculoasa de preturi . 
Marinela Stingaciu , eleva la Scoala Generala nr . 148 din Bucuresti , nu va uita niciodata examenele de anul acesta pentru simplul fapt ca nu a putut sa participe . 
Marinela este o tigancusa cu ochi de carbune . 
e un copil la care poti vedea si aripile viselor . 
la scoala , Marinela a fost pe locul 14 . N - a fost stralucita , dar nici in coada clasei . 
si locul acesta l - a cistigat cu greu . 
parintii au necazuri . 
mama nu lucreaza . 
tatal , fost maistru la " Acumulatorul " , e somer . 
Marinela stie ca parintii ei nu au bani , ca si - au vindut sau amanetat lucruri din casa pentru ca ea sa poata face meditatii . 
Marinela vrea sa mearga mai departe , sa termine liceul . 
ii place cartea . 
si parintii ei viseaza sa o ajute , desi acum sint de - a dreptul debusolati . 
dintr - o stupida neglijenta , Marinela Stingaciu n - a fost primita la examenul de capacitate . 
parintii ei au batut pe la tot felul de usi , de la diriginta la directoarea scolii , la inspectorat si pina la Ministerul Educatiei Nationale . 
toata lumea cauta scuze si justificari pentru faptul ca o eleva de conditie modesta nu a fost primita la examen . 
ba ca nu s - a respectat nu stiu ce formalitate , ba ca n - a depus cererea in timp util , ba ca asa si pe dincolo . 
iar tatal ei sufera ca un ciine . 
el zice ca toata nenorocirea s - a produs din cauza ca e sarac si e tigan . Ca peste tot pe unde s - a dus a fost privit de sus si cu dispret . 
nimeni nu i - a intins o mina si nu i - a zis , hai , dom' le , sa rezolvam situatia . 
i s - a raspuns ca nu se mai poate decit la anul . Ce sa faca Marinela Stingaciu pina atunci ? 
sa cerseasca pe bulevard ? 
sa spele vase intr - un restaurant ? 
sa munceasca intr - o fabrica de alcool facuta intr - un garaj ? 
si de ce sa ia calea acestor indeletniciri stupide , cind ea viseaza sa invete , sa termine liceul si sa - si aleaga un drum mai frumos ? 
ce pot sa - i raspunda diriginta si directoarea scolii ? Sau inspectorul - sef ? 
ce - ar fi spus ei daca o asemenea nenorocire s - ar fi intimplat odraslei lor ? 
ar fi dat foc la minister si la guvern si ar fi strigat ca la scufundarea Bucurestilor ! 
de buna seama ca Romania are alte prioritati . La fel si guvernul , si parlamentul , si Ministerul Educatiei Nationale ! 
cum sa se impiedice ei de o tigancusa ? Chiar si functionarii de la inspectorat sau profesorii de la Scoala Generala nr . 
148 ! Au si copiii lor examene , trebuie sa - si rezolve si ei concediul pentru ca vacanta bate la usa . 
chiar asa , cine se impiedica in Romania de o tigancusa ? 
p . S . Marinela , nu plinge ! 
in locul tau , noi ne vom pune impotriva tuturor ! 
