incerc sa - mi imaginez cum se desfasoara o discutie in guvern , avindu - l ca protagonist pe Vasile Dancu . 
cu ascendentul de a fi autorul unor carti despre comunicare ( scrise si ele dupa alte carti ) , el apare ca un guru al domeniului . 
spre deosebire de ceilalti ministri si secretari de stat , ingroziti de orice intilnire cu ziaristii , Dancu are totdeauna o explicatie teoretica , gaseste o semnificatie , ba si o strategie . Vasile Dancu le - a amintit guvernantilor ca vara nu e vara , adica o perioada obisnuita de vacante si preocupari mai putin grave . 
vara are si ea un schepsis politic si comunicational ! 
dusmanul guvernului nu doarme ! 
se pot incasa lovituri naucitoare ! 
adversarii ar putea ocupa spatiul media , unde , din toamna trecuta , puterea s - a asezat peste toate ca o closca . 
drept care , vara nu e vara , ci e un anotimp prielnic pentru inamici , si puterea trebuie sa sporeasca vigilenta . 
gratie lenei care se instaleaza , e numai bine de lansat sfiriiace , mesaje si strategii . 
Dancu zice ca vacanta e propice pentru " stirile de divertisment , pasiunile extrapolitice , sintezele ( Gogule , cu astea ai dat - o in bara ! ) , actualitatea devianta ( concept de anvergura lui Aristotel ) si conflictele intre personalitati " . 
va dati seama ce fete fac ministrii cind aud ca vara e propice pentru " sinteze si actualitate devianta " . 
le vijiie creierii ! 
prezentate frumos pe calculator sau cu planse , teoriile lui Dancu ii lasa cu gura cascata , pierduti intr - o ceata colorata . 
se simt mai destepti , mai siguri , dar nu stiu incotro s - o apuce . 
va imaginati cum se duce un ministru la biroul sau de presa si le spune functionarilor : baieti , e grav ! 
vara asta e mai periculoasa decit celelalte ! 
trebuie sa recurgeti la o " pichetare a surselor media si la activism selectiv " . 
cei de la departamentul mass - media ce fac ? 
sefu’ , ii pazim , ii spionam sau ne ducem si bem o bere cu ziaristii ? 
ii pichetati , ma timpitilor , si faceti activism selectiv ! 
ce - i aia ? 
va dati bine pe linga aia mai destepti ! 
si cum facem noi " dosare de presa contra - tema la atacurile predilecte ale presei in perioada de vacanta privind infrastructura in turism , transporturi , confort , alimentatie , ordine si liniste publica , tabere , preturi , venituri " ? 
Parol , baieti , ca asa scrie in strategia lui Dancu ! 
Inchipuiti - va membrii guvernului , domni si doamne , cum se scarpina la ceafa si se chinuiesc sa explice purtatorilor de cuvint si functionarilor de la birourile de presa ! 
contra - tema la infrastructura in turism ? 
zicem sau nu zicem de " Dracula Park " ? 
sau le prezentam succesele agroturismului , cu numarul de straini care au lipit mamaliga fierbinte pe grinda ? 
si de preturi ce zicem ? 
ca vorbim la toamna sau ca au scazut de ieri , dar guvernul n - a mai apucat sa le anunte , ca a plecat in vacanta ? 
stiti care sint ritualurile vacantei ? 
sinteti niste inculti ! 
ar trebui sa fiti trimisi de ministere la un curs de specializare si sa aflati ca e vorba de " discoteci , excursii , cumparaturi " . 
si , pe urma , sa nu uitati un lucru . Daca un minister reuseste sa implice o celebritate pentru a - i sprijini cauza , cu siguranta ca va avea si succes . 
asa ca toate ministerele sa dea fuga pe la cintareti . 
sa - l cheme , de exemplu , pe Adrian Copilul Minune la inaugurarea unui baraj sau la pornirea unei hidrocentrale . 
si pe Vadim la inaugurarea unei retele de canalizare la Cucuietii din Deal . 
daca " Tribunul " e plecat la oxigenarea creierului , multumiti - va cu un primar amator de un sprit . 
" primarul sau oricare alt consilier municipal va poate spori influenta " . 
Dancu fantazeaza pretios , iar membrii guvernului stau cu gurile cascate la panglicele academice , chiar daca nu le foloseste la nimic . 
cit despre problemele romanilor , ia mai dati - le dracului ! 
imaginea conteaza ! 
restul sa mai astepte ! 
