imi plac emisiunile de dimineata , cind moderatorii se dau in stamba . 
fata de cei de seara , deschizatorii zilei au ceva natural . 
sint mai aproape de " stamba " pura ! 
si e simplu sa - ti dai seama ca ea vine din profunzime , din caracter , din vocatie , dintr - o placere maladiva de a pune un rahatel sub umbrela unei conceptii politice sau filozofice . 
la fel , dimineata , poti vedea cum lucruri grave , importante pentru o comunitate locala sau pentru o tara , sint impinse ca oile in strunga , de cite o exclamatie tipic romaneasca : i - auzi , nenicule ! 
dimineata sintem dimboviteni pursinge ! 
ziua ne mai inhiba institutiile , vecinii , strainii din preajma . 
dimineata ne aratam in toata goliciunea noastra balcano - euro - atlantico - miticeasca . 
asta s - a vazut si in cazul Fane Spoitoru ( pina si asta zice ca presa minte ) . 
el vrea sa fie judecat in libertate . 
iar presa , prin reprezentantii ei de frunte - ngusta , zice , nenicule , de ce s - a intors Fane Spoitoru asa , nitam - nisam ? 
de ce n - am stiut noi nimic ? 
pentru ca pirdalnicii aia de canadieni n - au suflat goarna la ziarele si televiziunile din Romania sa le spuna ba , desteptilor , aveti grija ca am trimis un " colet " pretios , stati si voi de paza la iesirea din aeroport , comentatorii autohtoni au si sarit ca arsi . 
ce porcarii se ascund indaratul acestei veniri neasteptate ? 
cu siguranta ca ne aflam in fata unui aranjament monstruos ! 
Canada , SUA , plus Bolivia si Brazilia ( astia de ce sa nu fie bagati in malaxor ? ) au pus la cale o conspiratie . 
cu cine ? 
cum cu cine ? 
cu puterea actuala ! 
pai , s - ar mai putea razgindi Emil Constantinescu daca n - ar fi Fane Spoitoru in Bucuresti ? 
presa romana atotstiutoare are minte scurta ! 
a uitat ca ieri - alaltaieri , ca si anii trecuti , injura puterea ca nu - i in stare sa aduca in tara un celebru infractor pentru a fi judecat . 
si invoca atunci tot felul de argumente . Ca Fane ar zice de cutare si de cutare ca a facut cine stie ce . 
mai mult . Fane a facut jonglerii cu politai importanti , cu politicieni , cu judecatori . 
iar presa romana , ofensata , mai ca striga , ba , prostilor , nu sinteti in stare sa - l gasiti pe Fane Spoitoru si sa - l aduceti acasa sa fie judecat ! 
a fost o mare bascalie . 
si acum cind Fane Spoitoru a picat , in sfirsit , la Bucuresti , dupa o huzureala in Canada , unde avea o circiuma si dadea interviuri , trimitind in tara pupici si suveniruri , totul a devenit mult mai grav . 
nu mai e valabila conspiratia cu " Fane Spoitoru facut pierdut " . 
acu' e valabila conspiratia cu " Fane Spoitoru intors sa - i toarne pe dusmanii nu stiu cui ! 
" Fane Spoitoru nu mai este un infractor scapat peste granita , ci un " instrument politic " . 
din cap al lumii interlope a devenit subiect de scenariu . 
nu mai este sabie Ninja . 
e racheta ! 
dupa parerea mea , cazul Fane Spoitoru are si alte valente . 
ar trebui speculat si de partidele rromilor . 
ar putea fi un bun exemplu de persecutie . 
ar trebui luat in brate si de o asociatie pentru apararea drepturilor omului pentru ca bietul Fanel a avut certificate medicale la precedentele arestari . 
si nu i - a priit in inchisoare . 
el are si un veritabil potential artistic . 
se pot face casete pentru copii , care sa puna in valoare caracterul justitiar si haiducesc al personajului . 
dupa cum e de - a dreptul inexplicabil faptul ca bietul Fane nu a devenit deja invitat de onoare la emisiunea " Dan Diaconescu , in direct " , unde tot felul de dubiosi sint adusi sa ne demonstreze ce ingerasi sint . 
ma mir , de asemenea , ca nu au aparut interviuri in exclusivitate , prin telefon , sau nu au fost organizate conferinte de presa in puscarie ! 
cum Dumnezeu Fanel nu a avut inca initiativa epocala de a - si face partid sau de a vinde drepturile de autor pentru povestea vietii sale ? 
chiar nu am idee ce o fi in capul lui , dar stiu cu siguranta ca prin capetele altora trec mult mai multe aberatii decit i s - au putut vreodata nazari acestui om . 
de fapt , nu el este subiectul . El e pretextul pe seama caruia imaginatia bolnava a unora lucreaza neincetat . 
daca Fane " e stors " , creierele infierbintate vor cauta altceva : demisia lui Constantinescu , fatul din burtica Andreei Esca , motul de pe fruntea lui Chivu , antraxul , orice . 
delirul birfei lor , turnat adeseori in scenarii spectaculoase , construite pe structuri de romane politiste proaste , cuprinde orice , devoreaza orice , tavaleste si icoanele prin noroi , pune cite o ceapa degerata pe un postament de statuie , construind o lume virtuala , dar intr - o gama a derizoriului , a peiorativului si ridicind gingaveala la rangul de profetie . 
nici nu stiu daca e destin implacabil sau numai o boala trecatoare . 
