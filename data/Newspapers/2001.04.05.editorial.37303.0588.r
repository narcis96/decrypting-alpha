cica din intersectii au disparut aurolacii , cersetorii si spalatorii de parbrize . 
n - am spus - o eu , ci al doilea politist al Bucurestilor , la o conferinta de presa de ieri . 
colonelul Mincu Silvestru a zis ca politia a recucerit strada . 
nu strada Eforie din fata sediului Politiei Capitalei , nu strada nu stiu care de trece pe linga IGP ( ca Soseaua Stefan cel Mare e prea lunga ) , nu Calea Victoriei pe unde trec sefii cei mari , ci strada , in general ! 
afirmatia aceasta are haz nu pentru ca respectivele grupuri sociale ar fi disparut totusi de pe bulevardul Kiseleff , ci pentru multe alte motive . 
ca un Toma Necredinciosul nu cred o boaba din declaratia de mai sus ! 
Fotoreporterii nostri , dupa ce au aflat minunea , au dat o fuga in oras si au fotografiat aceeasi veche fata a strazii . 
sint si aurolaci , sint si cersetori , sint si spalatori de parbrize . 
n - or fi chiar in apropierea institutiilor guvernamentale , dar in restul orasului misuna peste tot . 
de altfel , colonelul Mincu Silvestru n - a zis unde au ajuns cei care au disparut . 
i - au pus pe fuga , i - au internat in centre de recuperare sau i - au dus cu forta pe la casele lor ? 
in nici un caz nu ne - ar fi putut spune ca s - a rezolvat problema sociala care genereaza aceste fenomene . 
adica saracia . Asta n - o poate curata nici Ministerul de Interne , nici chiar tot guvernul . 
in consecinta , adjunctul sefului Politiei Capitalei a spus doar un adevar gogonat . 
o fi vrut sa fie o metafora si i - a scapat in exagerare . 
se poate . 
am asistat la demararea unei campanii de combatere a infractionalitatii . 
cetatenii au receptionat faptul ca politia a devenit mai ferma , incepind chiar sa traga in infractori , spre spaima celor mai agresivi . 
afirmatia despre disparitia aurolacilor si cersetorilor ne obliga sa ne gindim daca nu cumva politia ne scoate ochii zicind ca a rezolvat aceste aspecte , importante , de altfel , insa nu cele mai grave din activitatea ei . 
aurolacii nici n - ar trebui sa constituie o problema a politiei . 
dupa parerea mea , de ei ar trebui sa se ocupe primaria si Autoritatea pentru protectia minorilor . 
si atunci de ce sa faca un politist asemenea afirmatie ? 
nu cumva a fost doar o campanie de suprafata si , de acum inainte , putem sa ne luam adio ? 
a scazut infractionalitatea , au fugit damnatii din intersectii ( ei raspindindu - se acum aproape peste tot ) , asa ca politia raporteaza cu mindrie patriotica in fata ministrului , si ministrul mai departe , la guvern , ca strada e curata , e sigura . 
putem sa ne lasam ceasurile si portofelele pe trotuar ca nu le ia nimeni . 
parca ieri , cotidianul Ziua , bine informat despre celebrul hot de masini Radu Bolgiu , anunta ca personajul ameninta cu adevarul despre sutele de furturi de masini . 
ati inteles ca Radu Bolgiu , dat in urmarire generala , nu se refera la Patriarhie , ci la oamenii din politie . Cei care l - au ajutat sa scape de fiecare data si sa mai valorifice niste masini . 
si atunci cum sa se curete strada ? 
nu se curata nici cu motopompa . 
daca e vorba de raportari , cum era cu recoltele - record pe vremea lui Ceausescu , e - n ordine . 
sa traiti , strada e curata , toti aia au disparut Dumnezeu stie unde , dar au disparut , si politia merita felicitari ! 
jocuri de - astea puerile se pot face la Politia Capitalei , chiar si la IGP , iar numarul purceilor exportati poate fi raportat si la guvern . 
dar sa ne - o spuna noua , ziaristilor , pentru a o servi cititorilor care , la rindul lor , sa ne injure ca am scris o minciuna , nu , multumim frumos ! 
mergeti si spuneti - le dumneavoastra si plingeti - va ca noi nu v - am crezut . 
si cu asta , basta ! 
