imi place teribil acest aer de etern nevinovat cu care se infatiseaza , mai nou , Ion Iliescu . 
seamana putin cu acea masca de " sarac , dar cinstit " pe care a incercat s - o foloseasca si Victor Ciorbea . 
dar , spre deosebire de acesta , Ion Iliescu , fiind cunoscut ca strain de orice instinct de proprietate , a stiut sa navigheze in politica . 
a trecut elegant peste scandaluri . 
in cel mai rau caz i - a batut parinteste pe umar pe impricinati . 
acum il concureaza pe Socrate . 
vorbeste mai mult in pilde ( ceea ce in politica suna mai degraba a apropo ) , pozind intr - un fel de ultima instanta a societatii macinate de conflicte . 
din perspectiva cetateanului de rind , jocul functioneaza . 
el stie ca acolo , undeva , se afla dom’ presedinte care vegheaza . 
daca se intimpla ceva , ne da el o solutie ! 
atitudinea aceasta il tine deasupra norilor politici si poate lasa impresia ca Omul Nostru n - are nici o vinovatie . 
chiar asa sa fie ? 
nu vreau sa ma refer la meritul lui Ion Iliescu de a nu ne fi lasat sa ne impuscam mai mult timp dupa caderea lui Ceausescu . 
el este insa cel care ne - a pricopsit cu Nicolae Vacaroiu prim - ministru . 
daca nu ma insala memoria , celebrul Nicolae Cochinescu , procuror general , tot cu binecuvintarea sa a picat pe capul nostru . 
sa nu - mi spuneti mie ca a fost strain de instalarea lui Virgil Magureanu in fruntea SRI si ca n - a stiut nimic despre afacerile misteriosului personaj , dezumflat lamentabil dupa cascarea gurii ? 
sigur , Ion Iliescu nu - si mai aducea bine aminte de Adrian Costea , dupa cum nu prea stia ce este " Gelsor " . 
memoria sa olimpiana s - a curatat de toate si nu mai retine momentele grele din 1997 , cind le recomanda pedeseristilor sa stringa relatia cu un om de afaceri tinar , pe cale de afirmare , care si astazi se numeste tot Sorin Ovidiu Vintu . 
sigur , a fost ceva , asa , ca o metafora ce nu atrage nici o raspundere . 
dupa cum presedintele nu se considera obligat nici sa - i clinteasca vreun fir de par din cap lui Radu Timofte , venit la SRI direct din originea moldoveneasca a lui " Gelsor " . 
nu are nici o raspundere pentru faptul ca in fruntea SRI a ajuns o mediocritate . 
si , asa cum nu stie Sfinxul din Egipt nimic despre PSD , nici Iliescu nu stie nimic despre felul in care Gioni Popescu a ajuns mare si tare in primul serviciu secret al Romaniei . 
sigur , presedintele n - are nici o vina ca unii au confundat SRI cu o circiuma sau cu un complex comercial pentru deservirea populatiei . 
la urma - urmelor , nici faptul ca Gheorghe Fulga s - a trezit partener de afaceri cu Sorin Ovidiu Vintu nu reprezinta o apasare pentru inaltimea institutiei . 
soarta , bat - o vina ! 
din acea seninatate a senectutii , unde numai excesele lui Adrian Nastase mai provoaca iritari , nu se vad afacerile lui Sorin Ovidiu Vintu si combinatiile sale cu Nicolae Vacaroiu . 
pupila sa plina de albeata de la Senat trebuie protejata . 
nu cumva sa i se ceara demisia pentru ca s - a amestecat in aceeasi troaca ! 
de la Cotroceni , Ion Iliescu trimite doar cugetari cu valoare planetara , valabile si pe vremea lui Caligula , si a lui Nero , si a lui Nixon , si a lui Radu Vasile , cerindu - le tuturor curatenie si iar curatenie , de parca toti ar fi si maturatori , si autori ai mizeriei . 
el e sus , e evaziv si intelept , e moral , e sublim . 
dar , cind e vorba de oamenii sai , lipseste cu desavirsire ! 
