Trintirea citorva oameni din politie si din justitie chiar a dat sentimentul ca avem de - a face cu o curatenie . 
prea e multa lume care se plinge de felul in care se imparte dreptatea in Romania pentru ca masurile acestea sa nu racoreasca putin . 
cetateanul tirit prin tribunale , aminat , " incaltat " cu sentinte ciudate vede acum ca magistratii de la judet , de la tribunalul local sint luati la puricat , ba , in unele cazuri , chiar arestati . 
si se bucura . 
este convins de buna credinta a noilor ministri , e impresionat de vintul de dreptate care ii bate si pe oamenii din politie sau justitie . 
in paralel cu asta se intimpla si lucruri care pe bietul om il cam lasa rece . 
procurori importanti de la Parchetul de pe linga Curtea Suprema de Justitie sint trimisi la plimbare sau trecuti pe linie moarta . 
din Parchetul General sint indepartati , rind pe rind , oameni care au raspuns de dosare grele . 
Ovidiu Budusan ( a instrumentat afacerea cu arme a lui Shimon Naor , Bancorex , cazul Costea ) , Augustin Lazar ( s - a ocupat de dosarul Razvan Temesan - George Constantin Paunescu ) , Doru Dobocan ( a facut parte din comisia rogatorie romano - franceza ) , Silvia Cerbu ( care a refuzat recursul in cazurile Stanculescu , Chitac , Miron Cozma ) , Lucian Papici ( a instrumentat cazul Rizea - aparat de Antonie Iorgovan ) , Nicolae Pacurar ( s - a ocupat de afacerea " Portelanul " - tigari din Belgia expediate in Austria acoperite cu acte de produse ceramice ) . 
daca mai adaugam si numele generalului Dan Voinea , cel care s - a ocupat de dosarele revolutiei si ale mineriadei din 13 - 15 iunie si caruia , din cite stim , i se pregateste o " busculada " de proportii , atunci avem intr - adevar o mare problema . 
in timp ce se incearca o curatenie la instantele de rind , la virf are loc o operatiune politica de bumbacire a magistratilor care au avut curaj sa instrumenteze cazuri cu implicatii majore . 
ministrul justitiei chiar ar putea spune ca respectivii magistrati au fost folositi pentru a crea procese politice . 
intr - un anume fel , toate cazurile amintite au o conotatie politica pentru ca in ele au fost implicate , direct sau indirect , unele forte politice . 
afacerea Costea era o afacere de calugari ? 
nu calugarii sau maicutele au aparut pe afise ! 
nici " Temesan - Paunescu - Bancorex " nu era un dosar de pionieri sau coristi . 
nici " FNI " si nici " Portelanul " nu au legatura cu Asociatia Nevazatorilor , ci cu oameni politici importanti . 
la fel si cazurile Miron Cozma sau Rizea , " Albumul " sau " Afacerea Jimbolia " . 
toate aceste operatiuni complicate au o codita in lumea politicienilor . 
de ce sint eliminati acum magistratii in cauza ? 
pentru ca au avut curajul sa - i cerceteze pe vinovatii despre care stiu si gistele , dar ale caror dosare s - au impotmolit in justitia romana ? 
cum ramine atunci cu acel " nimeni nu este mai presus de lege " din Constitutie ? 
fiecare putere politica isi face propria justitie , si cind preia fotoliile plateste polite magistratilor care au indraznit sa purice marimile dintr - o tabara sau din cealalta ? 
si ce - o sa faca noii procurori pusi in locul " oamenilor dusmanilor " ? 
o sa - i scoata basma curata pe toti acuzatii ? 
si noi , planete de candoare si generozitate , o sa spunem ca Naor nu s - a ocupat decit de prastii pentru copii , ca Miron Cozma n - a vrut sa vina in Bucuresti decit dupa niste buchete de flori , ca Razvan Temesan si George Constantin Paunescu au imbogatit , de fapt , Bancorex , ca Ion Iliescu n - a primit afise de la Costea , ci camioane incarcate cu felicitari ? 
ne rid si curcile ! 
iar in timpul asta , omul simplu e obligat sa inteleaga ca ar putea spera in nitica dreptate in procesele pe care le are . 
dar in lumea maharilor , a criminalitatii care ii priveste pe granguri si politicieni , nu se va face niciodata lumina . 
in cel mai rau caz , se joaca alba - neagra . 
unii ii infunda , ceilalti ii scot si ii vind ca patrioti . 
