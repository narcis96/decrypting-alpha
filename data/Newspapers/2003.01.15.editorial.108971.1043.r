care va sa zica , se poate ! 
s - au cheltuit cam mult timp si destui bani pentru a ajunge la o concluzie de bun - simt si cu rezultate bune in alte tari europene . 
propunerea facuta de Adrian Nastase ne arata ca orice cauza , sustinuta cu argumente pertinente , insistent si pe mai multe fronturi , poate determina , in cele din urma , o schimbare . 
din acest punct de vedere , concesia PSD poate fi considerata o modesta victorie . 
numai ca pina la punerea in practica a anuntului facut de Adrian Nastase mai este cale lunga . 
in acest moment , avem de - a face doar cu o initiativa . 
putem sa - i zicem si promisiune politica . 
daca privim nitel in urma , mai ales la lunile din toamna si iarna trecute , vedem ca asemenea promisiuni au fost cam multe . 
ba ni s - au promis alegeri anticipate , ba remaniere guvernamentala , ba campanie anticoruptie . 
si s - a cam ales praful . 
acum , pe neasteptate , ni se comunica pozitia PSD fata de alegerile prin vot nominal pentru Senat si de reducerea numarului de parlamentari . 
si daca presedintele Romaniei nu este de acord ? 
si daca modificarea Legii electorale nu trece la vot ? 
partidele din opozitie au si anuntat ca nu vor sustine propunerea PSD . 
nici UDMR nu se arata incintata de noua varianta . 
si atunci ce facem ? 
ne sfarimam creierii si ne pierdem vremea in discutii similare cu cele despre anticipate , despre remaniere sau despre anticoruptie pentru ca , la urma , sa vina Ion Iliescu sa ne spuna : la loc comanda . 
sau sa ne trezim ca opozitia respinge , iar PSD ridica nevinovat din umeri , zicind noi am vrut , dar n - am putut ! 
daca ideea lui Adrian Nastase a fost lansata ca subiect de rontait , aruncat mai ales celor care toaca partidul de guvernamint , atunci chiar nu se putea gasi o tema mai buna pentru ca oamenii sa discute . 
ba , presupunind ca promisiunea este o simpla manipulare mediatica , putem sa vorbim despre un caz - scoala . 
PSD promite ce doreste societatea civila , dar nu are sprijin si , ca atare , lucrurile ramin cum au fost . 
se bucura ca listele sale vor functiona in continuare , iar opozitia ramine cu bumbaceala . 
strategie Dancu ! 
de teama scenariilor si a calculelor nu putem lansa totusi acuzatii sau suspiciuni exagerate . 
discutiile despre votul uninominal pentru una din Camere si reducerea numarului de parlamentari ne - au scos peri albi . 
dar ne - am saturat cu totii de escroci si prostalai ajunsi in parlament pe principiul votului pe liste . 
iar faptul ca sint multi ne costa exagerat . 
a o intoarce acum ca la Ploiesti doar pentru ca modificarile ar putea dauna opozitiei mi se pare iarasi o forma de politicianism . 
adica sint bune pentru democratie , dar periculoase pentru cei care se afla in dificultate . 
viata ne obliga sa ne aducem aminte ca si aceia s - au purtat la fel . 
cit au fost la putere ne - au chinuit " pafaristii " lor , aparind cu dintii acelasi principiu al votului pe  liste . 
acum , pe motiv ca nu pot promova prea multe personalitati in parlament , tot ei se opun unei proceduri care , aplicata prost sau cu siretlicuri , i - ar putea dezavantaja . 
or , pentru cetateni , ramine mai importanta responsabilizarea parlamentarilor . 
a pune interesul acestora mai presus inseamna cinism si dispret pentru alegator . 
in acest moment , PSD pare a face o concesie cu aerul ca initiaza o reforma politica si deschide portile unei innoiri . 
nu e cazul sa tipam de bucurie , dar nici sa dam cu piciorul unor proiecte pentru care ne - am zbatut atit de mult . 
