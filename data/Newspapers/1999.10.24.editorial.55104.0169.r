zi de tribunal de care sa nu - ti aduci aminte . 
n - ai unde parca . 
politaiul pindeste cu chitantierul sub brat , iar tiganusii vind locurile libere cu zece mii . 
Dante ar fi fost autor de serenade daca versul sau " Lasati orice speranta , voi care intrati " ar fi fost pus deasupra intrarilor Palatului Justitiei din Bucuresti . 
e mult mai rau decit in Infern . 
e de - a dreptul groaznic . 
miercuri si joi , lumea s - a judecat in bezna . 
tribunalul Mare , cum il numesc bucurestenii , n - a avut curent electric . 
o judecatoare friguroasa a bagat in priza o caramida cu rezistenta . 
sau un judecator batrin a venit cu resoul de - acasa . 
sau un gura casca a agatat cablul de alimentare . 
sau CONEL - ul s - a razbunat pe Lis . 
sau sigurantele au sarit si ele de frig , capiate de puhoiul de lume orbecaind ca intr - un film despre razboi . 
in fata salilor de sedinte , oamenii se chinuie cu brichetele sa citeasca listele . 
vezi , dom' le , ca ma pirlesti , zice o grasana si iese din inghesuiala calcind pe bombeurile celorlalti . 
toti se bulucesc nauci , clocotind de o minie inexplicabila , care vine din zidurile sparte , din mirosul de perete umezit de o teava sparta , din cauza tramvaiului intirziat sau a guvernului , din cauza ciinelui de pe strada care s - a scuturat de ploaie si i - a stropit . 
abia vezi care e jelbar si care judecator , care e politist si care cersetor . 
tribunalul aduna , pe linga impricinati si stagiari , pe linga ziaristi si martori , tot felul de oameni in cautare de adapost . 
doi pusti cersesc , un batrin aduna tigarile fumate pe jumatate si aruncate in fata salilor de sedinte , o femeie cu copilul in brate cere si ea bani de o piine , " sa ai noroc la procoror " . 
in sali e frig , iar judecatoarele si grefierele par ceva mai grase din cauza puloverelor de lina ascunse pe sub robe . 
din cind in cind , presedinta completului ridica foile dosarului pentru a putea deslusi scrisul . 
lumina chioara abia ajunge prin geamul murdar si nu - i mai invaluie si pe cei din ultimul rind . 
oamenii stau inghesuiti pe banci ca intr - o gara prin care nu trece nici un tren . 
pe cei din fundul incaperii , judecatoarea nu - i mai vede . 
simte totusi nevoia din cind in cind sa strige , liniste , ca va dau afara ! , desi in sala nu se aude decit scrisnetul de masele al ultimului intrat . Si scirtiitul lugubru al usii . 
parca s - ar balangani in mijlocul unui desert si ar avea balamalele fixate cu holsuruburi in fiecare creier . 
atmosfera te face sa - l urasti de zece ori mai mult pe cel cu care te judeci . 
termene insirate dupa termene fac din calendar un fel de porti ale Infernului . 
nici nu stii ce e mai bine . 
sa te prezinti sau sa te spinzuri ? 
vine curentul . 
in toata agitatia aceea nervoasa scapara un zimbet de bucurie . 
doi avocati si - o baba alearga spre automatul de cafea . 
de sus , peretii sparti rinjesc cu gaurile abandonate si te trimit cu gindul la niste constructori care beau intr - o baraca pe care se aude aceeasi ploaie biciuitoare . 
se lucreaza la cladirea Tribunalului Sectorului 3 , se lucreaza la cladirea Curtii Supreme de Justitie , de ani se lucreaza peste tot , si caramizile sparte te fac sa - ti imaginezi cupe de excavator rontaind peretii ca niste gindaci din visele de groaza . 
un taran batrin , cu bocanci , suman si caciula de miel infundata pe cap , patrunde intr - o sala de sedinte . 
isi scoate mirat cusma . 
parca e tribunal ! 
parca e priveghi ! 
parca e o darapanatura colindata de duhurile noptii ! 
iese speriat si isi face cruce . 
curentul se opreste din nou . 
avocatul din fata automatului de cafea injura de parca i s - ar fi oprit somnul in git . 
taranul speriat se trezeste ca orbecaie dupa o usa pe burta unui impricinat . 
nu stiti pe unde este un W . C . ? 
pe unde ies aia cu luminarile ! 
in subsol , la W . C . - uri , e ultimul nivel al groazei . 
Lipait prin apa , zgomote grotesti , miros acru si spaima ca te - ar putea prinde un cutremur intr - un asemenea loc . 
acolo nu mai vrei nici despagubiri , nici dreptate , nici democratie . 
vrei pur si simplu sa scapi si sa fugi incotro vezi cu ochii . 
ploaia izbita de vint ascute toate contururile lucrurilor si ingroasa starile sufletesti pina la paroxism . 
pe cei optimisti ii infurie . Pe cei calmi ii dispera . 
din cauza temperaturii , toate starile se umfla la cub si te fac sa scapi caii , sa - l injuri pe primul vinovat care iti vine in minte , sa fii nemilos si egoist ca sa - ti asiguri supravietuirea . 
daca nu te tin nervii , n - ai de ce sa - ti cauti dreptatea . 
decit sa te judeci , mai bine te schingiuiesti singur ! 
