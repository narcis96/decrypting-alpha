asa un domn de treaba este presedintele Partidului National Liberal ca nimeni nu s - a putut supara pe el . 
Mircea Ionescu - Quintus are o voce de om blind si iradiaza o bunatate care te dezarmeaza . 
de altfel , aniversarile sale de familie trebuie sa fie niste evenimente calde si pigmentate cu gesturi sugubete . 
octogenarul sef de partid , fie ca taie tortul sau deschide o sampanie , nu se poate desprinde de placerea sa deja cunoscuta si trage o epigrama . 
una simpatica , spre hazul companionilor . 
de fapt , ce este epigrama ? 
un catren nevinovat , croit pe o slabiciune , catren care se incheie intotdeauna cu o poanta . 
nu e nici violenta , nu e nici acuzatoare , nici spurcata . 
in literatura , epigrama e o forma fixa care exprima o chitaiala ! 
nu e nici pamflet , nici blestem , nici oda . 
ea s - a nascut din preocuparea oamenilor de duh de a cirii nevinovat . 
fata de tragedia lui Shakespeare , de comediile lui Caragiale sau de blestemele lui Arghezi , epigrama e forma de manifestare artistica a unui soricel . 
nu va suparati pe mine , dar chit - chit ! 
opera principala a domnului Quintus , cum stie toata lumea , e formata din epigrame . 
dar spre deosebire de alti maestri ai genului , domnul Quintus n - a mai adaugat mare lucru linga catrenele sale nevinovate . 
asta daca n - am considera si functia sa de presedinte al Partidului National Liberal tot un fel de opera . 
o asemenea evaluare e totusi dificila . 
e ca si cum ai incerca sa descoperi principalele trasaturi ale calului Pegas in urmele asinului din Antiohia . 
cu multa truda am putea obtine ceva rezultate . 
domnul Quintus are un fel de opera politica , formata din readucerea PNL in Conventia Democrata si din reunificarea liberala . 
oricit le - am intoarce pe toate fetele , aceste merite ne scapa printre degete . Dar ele sint mai mult organizatorice decit de doctrina . 
la acest capitol , presedintele PNL n - are opera politica . 
eventual il putem credita cu o componenta artistica a operei politice . 
despre ce este vorba ? 
domnul Quintus a mai trasnit cite o declaratie care din punct de vedere liberal e ca nuca in perete , dar din punct de vedere al efectelor asupra asistentei seamana cu un dribling pentru deliciul galeriei . 
Bunaoara , domnul Quintus a spus ca exista directori de ziare care sint foarte bine platiti . 
ba unul dintre ei ar avea sapte mii cinci sute de dolari pe luna si ca nu este drept ca in Romania " sa existe discrepante salariale atit de mari " . 
trecem peste faptul ca nu cunosc pe cineva cu un asemenea salariu si nici nu cred sa existe . 
sa zicem totusi ca persoana ar avea doua picioare , un nume si o asemenea leafa . 
care - i problema pentru domnul Quintus ? 
cu acelasi pix cu care scrie epigrame ar putea socoti ca bugetul statului ar cistiga un miliard trei sute de milioane de lei pentru a plati lefuri unor muncitori de la fabrici intretinute in respiratie gura la gura de politica super ne - liberala practicata de coalitia din care cu mindrie face parte si dinsul . 
cu o mie de asemenea directori si redactori - sefi , bugetul liberalului Decebal Traian Remes ar fi cu siguranta consolidat . 
ziceam care - i problema lui Mircea Ionescu - Quintus . 
daca acelasi lucru ar fi fost spus de Ion Iliescu , de Ilie Verdet sau chiar de Emil Bobu , nu s - ar fi mirat nimeni . 
oamenii sint socialisti sau de stinga si vad verde pe masura ce se inmultesc zerourile la cistigurile celor bogati . 
or , Mircea Ionescu - Quintus zice ca - i liberal . 
in mod normal , el ar trebui sa ciuleasca urechile de fiecare data cind ar auzi de unul cu venituri mari , sa - l caute si sa - i zica , nu vrei mata sa vii la noi , la liberali ? 
dar Mircea Ionescu - Quintus vede stele cind aude de bani . 
ceea ce inseamna ca e un liberal mascat , un fel de plezirist ideologic care una zice si alta fumeaza . 
cu mintea sa de stinga a nimerit din greseala pe dreapta . 
spuneam ca partea artistica a operei sale politice ar putea fi foarte frumos asezata linga sutele de epigrame . 
se pupa de minune . 
atita doar ca in acord cu asemenea chitaieli numele partidului nu mai suna bine . 
el ar trebui sa se numeasca Partidul Comunist National Liberal . 
si ar fi ideal pentru orice creatie artistica . 
indignarea domnului Quintus vine de la ban . 
mai trebuie spus ca Mircea Ionescu - Quintus e suparat pe ziare , mai ales pe editorialisti , pentru ca n - au scris de bine despre " saracul " Decebal Traian Remes care a semnat acordul de imprumut cu Fondul Monetar International . 
conform filosofiei sale epigramistice , domnul Quintus considera ca ziaristii ar fi trebuit sa fie mult mai excitati de aceasta isprava a ministrului liberal . 
trecem peste faptul ca acesti bani nu au fost cistigati , ci doar imprumutati . 
ei au deocamdata un singur merit . Ca , prin semnarea acordului , Romania e privita cu mai multa incredere . 
in rest , semnarea nu ne si garanteaza ca Decebal Traian Remes si guvernul Radu Vasile vor sti sa foloseasca acesti bani pentru ca reforma si economia romaneasca sa depaseasca impasul de acum . 
drept pentru care performanta invocata de domnul Quintus nu merita mai mult decit o epigrama , desi ziarele i - au acordat spatii mult mai generoase decit pentru un catren . 
se pare ca o data cu trecerea anilor simtul umorului se diminueaza . 
se pare ca presedintele liberalilor e din ce in ce mai putin inspirat la versuri de duh si din ce in ce mai chitit sa incerce epitafuri politice . 
