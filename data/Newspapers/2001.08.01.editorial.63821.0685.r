situatia de la Universitatea Craiova este a nu stiu cita aberatie din fotbalul romanesc al ultimilor ani . 
un fost militian , devenit contrabandist , a izbutit sa acrediteze ideea ca este om de afaceri si , pe linga privatizari indoielnice , pe linga afacerile cu tigari si alcool , a preluat si Universitatea Craiova . 
fratii Becali , din bisnitari de valuta , s - au convertit in procuratori . 
Caraghiosul de Dumitru Dragomir , din puscarias si aventurier , a luat straie de parlamentar si este seful Ligii Profesioniste . 
un om din politie care acoperea afacerile cu tigari si alcool dicteaza la Craiova , una dintre primele patru echipe de fotbal ale Romaniei . 
Craiova , controlata de un grup de interese din zona , a trecut si pe la fratii Paunescu , si pe la regele margarinei , a ajuns si la Netoiu , ba , dupa ce a fost spalat cu furtunul de scuipatii din Piata Universitatii si apoi reconditionat politic , Adrian Paunescu a ajuns si el un fel de tutore al aceleiasi mari echipe . 
un lucru uita toata aceasta adunatura care a incercat cu insistenta sa se lipeasca pe sentimentele patetice ale oltenilor . 
ca , pe linga afacere , Universitatea Craiova este si un fenomen social . 
de - a lungul anilor , intre clubul acesta si milioane de romani s - a inchegat o relatie afectiva care nu poate fi tratata ca tigarile de contrabanda si alcoolul produs ilegal . 
universitatea Craiova , cu tot trecutul sau de glorie si cu toate ezitarile din ultimii ani , face parte din viata publica a Romaniei , din imaginea orasului si din identitatea acestei comunitati . 
ea nu poate fi mutata la Bucuresti , cum nu poate fi mutat Rapidul la Carei sau la Tecuci . 
numai in mintile unor giste si broscoi , carnavalul din Rio de Janeiro ar putea fi dus la Dragasani , si Universitatea Craiova la Bucuresti . 
nu este a bucurestenilor , nu este a moldovenilor , nu este a lui Netoiu decit ca afacere . 
dar , ca afacere , proprietarii lui Juventus si cei ai lui Real Madrid , nici in cele mai neinspirate momente ale vietii lor , nu s - ar putea gindi sa mute celebrele echipe in alte parti . 
ar sfida comunitatile respective , si gestul ar fi sinonim cu disparitia lor de pe scena . 
anul trecut , Hagi s - a ridicat impotriva Cooperativei ( mafia rezultatelor din Prima Liga ) . 
nu l - a urmat multa lume . 
acum , spectatorii Craiovei au iesit pe strazi impotriva lui Netoiu . 
este , de fapt , o reactie publica impotriva unui om care face parte din aceasta cloaca a citorva conducatori de cluburi . 
poate ca de aici sa inceapa obstescul sfirsit al Cooperativei si al sinistrului ei conducator , Dumitru Dragomir . 
mai zilele trecute , acest gagauta obraznic si guraliv zicea ca toti marii sportivi din lume iau bombonele . 
nu i - a dat nimeni o replica pe masura . 
mai ieri , acelasi personaj de proasta factura sustinea decizia lui Netoiu de a muta Universitatea la Bucuresti . 
Dumitru Dragomir credea ca istoria si sentimentele unui oras se trateaza cu articolul cutare , alineatul cutare din nu stiu care regulament . 
aberatia lui Netoiu si revolta craiovenilor ar putea ridica ultimul val de pe mafia inscaunata in fotbalul romanesc . 
