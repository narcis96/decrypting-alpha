cer scuze cititorilor nostri pentru ca subiectul comentariului de astazi se refera la un eveniment " de familie " . 
a iesit la pensie Gerd Schulte - Hillen , presedintele grupului Gruner + Jahr AG si vicepresedinte al grupului Bertelsmann . 
cine este Gerd Schulte - Hillen , cunoscut in toata Germania sub numele de Bela ? 
e un fost tipograf , apoi inginer , devenit prin angajarea la Gruner + Jahr AG cel mai cunoscut editor din Germania . 
spuneam ca este vorba despre un eveniment de familie pentru ca , in urma cu sase ani , Gerd Schulte - Hillen a venit pentru prima data la Bucuresti si , doar intr - o zi si o noapte , a declansat negocierile cu " Evenimentul zilei " , finalizate dupa patru ani , in 1998 , cind Gruner + Jahr a devenit actionar principal al ziarului pe care il cititi . 
ce inseamna aceasta casa de editura in Germania si pe glob ? 
ea produce peste 80 de reviste si ziare ( " Stern " , " Capital " , " Financial Times Deutschland " , " Brigitte " , " Nepszabadsag " , " Geo " - inclusiv in Franta , Rusia si China ) si este cel mai mare editor de reviste color de pe piata franceza . 
ce inseamna , din punct de vedere financiar , Gruner + Jahr AG ? 
e suficient sa spun ca , in acest an , grupul Bertelsmann ( principalul actionar din G + J AG ) a vindut americanilor o retea de Internet cu opt miliarde de dolari , suma pe care n - o atinge exportul multor tari cu pretentii de onorabilitate de pe glob . 
de ce este atit de important acest personaj ? 
pentru ca in 19 ani , cit a condus grupul si cit a functionat ca vicepresedinte la Bertelsmann , dezvoltarea trustului a fost uimitoare . 
in domeniul revistelor , al cartii , al drepturilor muzicale , al posturilor de radio sau televiziune , chiar si al tipografiilor , acest consortiu ocupa primul loc in Europa si al treilea in lume . 
una dintre legile de fier ale firmei , impusa de " creierul " ei , Reinhard Mohn , este ca , la 60 de ani , indiferent despre cine este vorba , orice persoana cu functie executiva sa se pensioneze . 
nu mai poate detine pozitia de manager . Si , cu trei ani in urma , cind se stia ca in octombrie 2000 Gerd Schulte - Hillen va implini 60 de ani , s - a stabilit cine ii va lua locul . 
atunci s - a hotarit ca , de poimiine dimineata , 1 noiembrie 2000 , Gerd Schulte - Hillen se va retrage la pensie , iar Bernd Kundrun va fi succesorul . 
Vinerea trecuta , in Curio House , din Hamburg , in fata a 320 de directori si manageri de pe glob , Bela , unul dintre cele mai iubite personaje ale Germaniei , si - a prezentat credo - ul : " Fiti independenti si fiti transparenti ! 
aveti puterea sa recunoasteti ca ati gresit si atrageti - i de partea voastra pe cei talentanti . 
Talentele aduna intotdeauna talente . 
si nu uitati ! 
independenta este una dintre valorile importante ale marcilor editate de Gruner + Jahr ! 
" din prezidiul unei adunari profesionale care reunea nume celebre ale presei europene si americane , Gerd Schulte - Hillen s - a ridicat , si - a luat geanta sub brat si a plecat . 
citeva minute dupa ce faimosul editor parasise sala , asistenta inca mai aplauda in picioare . 
in aceeasi seara , intr - o sala de expozitii din Hamburg , o mie de oameni au sarbatorit retragerea lui Bela . 
toata floarea presei germane ( inclusiv Reinhard Mohn , Hubert Burda , Heinz Bauer , Thomas Middelhoff ) , plus prim - ministri de landuri , ministri , cintareti , sportivi , oameni din publicitate si ziaristi s - au strins pentru a - i spune adio acestui om deosebit . 
probabil ca numele lui Gerd Schulte - Hillen nu spune prea multe cititorului roman . Acesta este prea putin familiarizat cu presa germana . 
dar cind un om care a stat la pupitrul uneia dintre cele mai puternice masinarii economice de pe glob se retrage , cel putin in Germania , este un prilej de sarbatoare , dar si de melancolie . 
in seara cu pricina am vazut a doua scena din care am putea sa invatam ceva . 
prima a fost parasirea institutiei , cu geanta sub brat , in aplauzele tuturor . 
a doua , la miezul noptii , cind cele mai temute personaje ale presei europene si americane , oameni de care se sperie guverne si cercuri de mafioti si care influenteaza , in sensul bun al cuvintului , viata din mai multe tari , s - au urcat pe scena , au pus mina pe instrumente muzicale si , compunind o orchestra admirabila prin naivitate si dragoste , au cintat , Good bye , Bela , Good bye , Bela ! 
ma intreb un singur lucru . 
noi am fi in stare sa organizam asa ceva unui membru al Academiei Romane ? 
