jur ca nu pricep ! 
imi puteti da o mina de ajutor ? 
de ce tot scandalul cu disolutia autoritatii statului in judetele Harghita - Covasna a inceput taman cu doua - trei saptamini inainte de Ziua Nationala a Romaniei ? 
n - a zis ministrul Ioan Rus vrute si nevrute la Cluj ? 
n - a zis Radu Timofte ca ne maninca gaia in Harghita si Covasna ? 
n - a zis Ion Stan , seful Comisiei de control al SRI , ca sintem la un pas de a ne trezi cu o gaura in harta tarii ? 
nu s - a alarmat si presedintele Ion Iliescu ? 
merita facut tot acest taraboi exact in perioada dinaintea celei mai importante sarbatori a romanilor ? 
am putea zice da , daca situatia ar fi fost groasa de tot , alarmanta si greu reparabila . 
atunci ne - am fi unit cu totii in apararea tarisoarei noastre . 
dar nu - i asa ! 
in Harghita si Covasna , in ciuda existentei unor disensiuni , a unui anume disconfort pentru romani , lucrurile sint departe de ce se scrie in Raportul Comisiei si se spune in declaratiile facute de numitii mai sus oficiali . 
de ce au dat inapoi chiar cu doua - trei zile inainte de 1 Decembrie , eu nu inteleg . 
cui a folosit toata aceasta isterie , ca apoi , chiar in toiul pregatirilor pentru ziua de 1 Decembrie , sus - numitii sa bage coada intre picioare si sa ridice cuvintele si labutele in semn de scuze ? 
ieri , Senatul a decis cu o majoritate covirsitoare ridicarea imunitatii lui Corneliu Vadim Tudor . 
hotarirea are o importanta politica majora . 
partidul de guvernamint a luat o decizie cu consecinte asupra curentului nationalist - extremist reprezentat de Corneliu Vadim Tudor . 
nu doar ca vedem cum legea , in sfirsit , se apropie si de acest Bin Laden al romanilor . 
dar , prin votul de ieri din Senat , partidul lui Adrian Nastase si presedintele Ion Iliescu ( implicit ) dau un semnal strainatatii . 
puterea de la Bucuresti e hotarita sa trimita in justitie chiar un personaj " cu aceeasi grupa sangvina " . 
si ecourile vor ajunge pina departe . 
logic am putea spune ca si daca pericolul invocat ar fi fost adevarat , situatia din Harghita si Covasna n - ar fi trebuit pusa pe tapet exact in perioada premergatoare ridicarii imunitatii lui Vadim . 
e o enorma greseala sa tipi ca din gura de sarpe exact cind purtatorul de steag al acestor strigate o ia frumusel spre tribunal . 
trebuie sa - ti lipseasca o doaga sa faci o asemenea miscare ! 
multi dintre romanii alarmati de semnalele umflate vor zice , cum , pe noi ne ameninta ungurii din secuime , iar Vadim , aparatorul ( e drept , de mucava ) al romanismului , este trimis la judecata ! 
greseala mi se pare enorma si de neimaginat ! 
doar daca nu cumva unul mai destept decit oamenii partidului de guvernamint sau o anume aripa a pregatit aceasta manevra exact pentru a - l ajuta pe Vadim in clipa ridicarii imunitatii . 
atunci , da , miscarea este abila . 
a pagubit fractiunea proeuropeana din PSD , ba chiar a sifonat - o binisor si i - a livrat suport inamicului politic . 
este vital sa aflam cine a pus la cale aceasta inflamare , ce i - a determinat pe Ion Iliescu si Adrian Nastase sa faca un pas inapoi . 
dupa stiinta noastra , toata nebunia a pornit din SRI , statia " chilot " a intregii operatiuni . 
pentru o asemenea chifla , directorul institutiei ar trebui sa fie trimis frumusel sa " suguleasca " niste seminte si sa citeasca despre consecintele manevrelor tembele asupra unui popor si asupra partidului din care a facut parte . 
