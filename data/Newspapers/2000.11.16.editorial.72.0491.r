trecerea valorilor create de statul socialist in proprietate particulara se numeste privatizare . 
in acest transfer se afla principala miere a tranzitiei . 
cine conduce - fixeaza pretul , conditiile si se alege cu ceva : Se linge pe degete . 
el sau sefii sai . 
adica , un cistig pentru bugetul familiei si bugetul partidului . 
aceasta e principala ratiune pentru care procesul de privatizare n - a fost incredintat niciodata unui independent , unui reprezentant al opozitiei sau unei banci straine , pe baza de comision . 
aceasta din urma ar fi fost interesata de preturi cit mai mari , pentru a avea si ea un cistig pe masura . 
Romania n - a ales nici una din aceste variante si a tinut cu dintii de asumarea politica a privatizarii . 
" marea imparteala " a functionat si ca modalitate de recompensa . 
ne ajuti cu asta , te ajutam sa cumperi mai ieftin . 
sint destui politicieni care isi aduc aminte demersurile lui Virgil Magureanu pentru ca Emil Dima si FPS sa acorde prioritate Bancii Columna ( sau firmelor din grup ) pentru cumpararea unor combinate industriale ( AZOMURES , Turnu , Slobozia ) . 
povestea vinzarii acestora a transpirat in presa si a devenit cal de bataie pentru CDR in campania electorala din 1996 ( cind PDSR a si cazut din sa ) . 
a urmat " domnia " lui Sorin Dimitriu , prima mina moarta pe care Emil Constantinescu a inceput sa piarda . 
si atunci , citeva din vinzarile indoielnice au scapat in presa si au generat atita zgomot , ca el nu s - a putut stinge decit prin maturarea presedintelui FPS , recentul transfug politic la PNL . 
Sorin Dimitriu a fost urmat , la conducerea institutiei , de un alt om de incredere ( nu al guvernului , al CDR sau al PNTCD ) , ci tot al lui Emil Constantinescu . 
este vorba despre Radu Sirbu , mult mai zgircit in a oferi date despre privatizare , dar contestat cu aceeasi vehementa . 
citeva afaceri mari i - au fost imputate . 
una dintre ele am aparat - o in acest colt de pagina . 
e vorba despre afacerea " Polus " de la Cluj , in care Romania a ratat construirea unui centru comercial in valoare de zeci de miliarde de lei . 
a doua , mult mai zgomotoasa si incheiata cu o crima , s - a numit " TEPRO " - Iasi . 
aici e ceva mai greu de emis o parere . 
Radu Sirbu apara FPS , invocind legalitatea contractelor , care insa nu au fost respectate de investitorii cehi . 
si , totusi , privatizarea de la TEPRO s - a terminat cu un asasinat . 
sentimentul meu este ca relatiile strimbe , de tip mafiot , dezvoltate in umbra , au dus la moartea lui Victor Sahleanu , si nu faptul ca o proprietate nu mai este in miinile tuturor , ci sub controlul unei firme private , fie ea si straina . 
doua alte privatizari au lasat opiniei publice un gust amar . 
prima este RomTelecom ( autori - Sorin Dimitriu , Sorin Pantis ; coautor , prin modificari de acte - Radu Vasile ) si SNTR ( autor - Ministerul Agriculturii si Alimentatiei ) . 
ambele au fost percepute ca esecuri si pastreaza in continuare suficiente necunoscute . 
nu stim ce hirtii se afla prin sertarele inchise . 
nu stim ce si cit s - a luat , dar mai ales nu stim cine si cit . 
cert este ca privatizarea SNTR nu a rezistat juridic , iar cea a RomTelecom nu poate fi justificata public intr - un mod onorabil . 
o anume exasperare s - a instalat si in opinia publica ( cu o contributie majora a Antenei 1 si a Jurnalului National , pentru ca Dan Voiculescu a ramas cu buza umflata ) . 
si astfel , privatizarile aminate si mosmondite in ultimii ani s - au inghesuit pe ultima suta de metri , intr - o perioada in care cei indrituiti sa le efectueze aveau o nevoie disperata de bani , dar erau lipsiti de o minima credibilitate . 
pe acest fond , PDSR a anuntat mai intii depunerea unei motiuni de cenzura ( echivalenta cu caderea guvernului inainte cu doua saptamini ca acesta sa plece singur ) care a devenit , mai apoi , o motiune simpla . 
pentru prima data , in acesti ani , o motiune simpla a opozitiei a trecut la Senat ( unde puterea nu mai avea nici macar citiva observatori valabili ) , obligind guvernul sa stopeze vinzarile . 
principalul motiv invocat in aceasta motiune este jaful . 
adica , vinzarea pe nimic - pentru FPS si pe bani multi - pentru cei care aproba . 
se poate sa fie adevarat . 
dupa cum se poate sa fie doar un mare concert electoral . 
din interiorul FPS nu au scapat prea multe documente in presa , iar Curtea de Conturi nu mai are nici o dovada , pentru ca nu are acces in institutie ( aceasta a fost una dintre marile prostii ale actualei coalitii ) . 
Romania incheie un deceniu in care n - a existat decit o caricatura de economie de piata . 
in zece ani , statul n - a putut vinde , prin ilustrii sai reprezentanti , nici macar o roaba fara ca adversarii si dusmanii sa nu strige " hotii " ! 
suspiciunea va inceta abia atunci cind toate cele de privatizat vor disparea si nu vor mai ramine decit terenurile pe care se aflau fabricile si societatile care ar fi trebuit vindute . Si pe acelea vor ramine zece oameni cu hirtii de proprietate , toate false , toate incurcate , toate aranjate . 

