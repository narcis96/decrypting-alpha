adeseori , cind trec prin oras , trag cu coada ochiului la panourile publicitare pe care este fotografia unui fotomodel cu figura de cosmonaut si cu picioare care se prelungesc pina aproape de parbriz . 
" atitudinea creeaza viitorul " scrie sub coapsele ei - sloganul British American Tobacco ( BAT ) in campania pentru Kent . 
Kent - ul , o tigara modesta , a fost totusi valuta forte a anilor socialismului . 
a fost si " legitimatie " de activist , si " diplama " de smecher si etalon de portofel . 
dupa 1990 , Kent - ul a tot cazut , pentru ca , in ultimii ani , sa incerce o recuperare de teren , fara a mai avea totusi sansa sa redevina etalon al bunastarii , cum era odinioara . 
s - o lasam nitel la o parte pe domnisoara cu figura extraterestra si picioare din amigdale si sa trecem la afirmatiile unui om de afaceri roman . E vorba despre Ion Antonescu , de la Marshall Turism . 
intr - o discutie pe care o vom publica intr - unul dintre numerele noastre viitoare , Ion Antonescu vorbea despre atitudinea dispretuitoare a unor investitori straini . 
cei mai multi isi infiinteaza firme de consultanta prin strainatate , incheie contracte de valori exorbitante cu acestea si isi repatriaza astfel profitul . 
sau importa materii prime si subansamble la preturi umflate , in asa fel incit in Romania profitul sa fie intotdeauna aproape de zero , zero sau chiar sa ramina mereu pe minus . 
Antonescu ne atragea atentia asupra multitudinii de discriminari la care este supus investitorul roman si a zecilor de trucuri folosite de straini pentru a evita taxele . 
e de acum celebra tarasenia din in anii ' 92 - ' 95 cu cazinourile . 
Romania se umpluse de ele ca de ciuperci . 
Localurile erau romanesti , personalul de hamaleala , la fel . 
strainii aduceau doar know - haw - ul ( stiinta de a face cartile si de a organiza buna functionare a localului ) . 
unii naivi au intrat chiar in asociere in participatiune . 
dar toate profiturile erau scoase pe contracte cu firme de afara , si in Romania raminea un biet maruntis pentru impartit pe procente . 
n - a fost decit o cacealma financiara . 
din cauza acestei " atitudini " , strainii s - au ales cu o adevarata prigoana fiscala la adresa cazinourilor . 
a fost ea logica ? 
daca n - ar fi fost smecheria premergatoare , si statul roman ar fi incasat sume substantiale din profituri , atunci nici prigoana n - ar fi inceput . 
logic ! 
dar cita vreme mai abilii parteneri externi ai firmelor romanesti fac tot ce pot pentru a lasa casieriile barbierite , nemultumirea poate creste si se poate intoarce impotriva lor . 
de la snobismul de inceput , cind toata lumea se zbate sa lucreze la o firma straina , se poate ajunge foarte usor la atitudinea contrara . La un fel de nationalism economic . 
sa ne intoarcem la fata de pe panourile care au impinzit Bucurestii si celelalte orase , transformindu - le pe alocuri intr - un fel de papagal urban ( si - n asta e o lipsa totala de respect pentru urbele romanesti ) . 
British American Tobacco a construit o fabrica de tigarete la Ploiesti . 
anul trecut si anul acesta a importat 16 vagoane si 9 containere cu deseuri de tutun . 
acestea - numite " zob de tutun " in limbaj profesional si deseuri in tarifarul vamal - sint acum subiecte de disputa . 
multe deseuri au fost folosite , fumate si expirate in aer , calatorind spre inaltul vazduhurilor si spre codrii verzi de brad . 
altele au fost retinute de politie , declansind un intreg scandal . 
o hotarire de guvern ( H . G . 340 / 1992 ) interzice importurile de deseuri . O anexa a acesteia precizeaza deseurile care pot fi importate doar cu aprobare de la Ministerul Mediului si de la Ministerul Sanatatii . 
pentru deseurile de tutun , netrecute in anexa cu cele permise pe baza de aprobare , nu exista avizul Ministerului Mediului . 
unii zic ca BAT se afla in culpa . Altii ca nu . 
trebuie adaugat ca celebra firma producatoare de Kent este si una dintre cele mai mari importatoare de deseuri de tutun folosite ca umplutura in tigarete . 
nu stim cum se va solutiona conflictul . 
dar , pentru ca se afla intr - o situatie dificila ( nu stim nici care sint dedesubturile vamale ale afacerii ) , BAT a inceput cu momele si bezele , doar - doar ne - o convinge ca este campionul calitatii . 
un anume dispret al investitorilor straini n - a scapat nimanui . 
o fi vorba de bani si de profesionalism , dar o asemenea atitudine le face tuturor viitorul ceva mai intunecat . 
