daca ar fi sa comparati puterea unui administrator de cimitir cu cea a unui ministru sau sef de politie municipala , ce - ati spune ? 
ca administratorul de cimitir e ca un soricel pe linga un elefant . 
il maturi si la propriu , si la figurat cu o miscare mai hotarita . 
aflati ca nu e chiar asa ! 
un administrator de cimitir nu e deloc un soricel . 
el poate face mult mai multe nazdravanii , hotii si ilegalitati decit un ministru . 
un membru al guvernului , de exemplu , o poate incurca si numai daca spune o prostie gogonata . 
se umfla presa , se umfla superiorii si , de la o simpla propozitie , poate sa zboare . 
sa nu mai vorbim ca o spaga luata cu martori sau un ciubuc care lasa urme il poate scoate din circuit ca pe un bec ars ( e drept , se intimpla cam rar - nu spaga , ci urmele ! ) . 
in schimb , administratorul de cimitir poate spune cite prostii vrea . Nu se supara nimeni . 
oricit e de gogonata o zicere a sa , iti spui , ce sa te astepti de la el , un gropar nenorocit ! 
sta toata ziua cu mortii si din cind in cind ii mai fileaza si lui lampa ! 
la fel si cu faptele . 
administratorul de cimitir poate face mai multe decit un ministru . 
poate vinde un loc de veci de cite ori vrea el . 
degeaba te duci sa depui o plingere . 
el a servit pe cutare in situatie de maxima tristete , l - a servit si pe cutare de la primarie ( fiecare functionar are necazurile sale ) , l - a servit si pe cutare de la partid ( fiecare partid are mortii lui ) . 
si , astfel , administratorul de cimitir se bucura de o plasa de protectie pe care n - o are nici ministrul si nici seful de politie municipala . 
de fapt , un administrator de cimitir , pe linga faptul ca e compatimit pentru slujba sa nenorocita , se bucura de surse de venit mai importante decit ale investitorilor straini . 
la el , banul curge mereu pentru ca viata merge inainte si duce la moartea aducatoare de cotizatii . 
iar in momentele de tristete , toti clientii lui sint mai largi la mina decit investitorii . 
sint darnici la ultima investitie in eternitatea celor apropiati . 
la o simpla privire , rezulta ca un administrator de cimitir e si mai bogat , si mai cu pile decit un functionar guvernamental . 
in plus , mortii nu voteaza la patru ani pentru a - l putea destitui . 
daca unge unde trebuie , administratorul de cimitir poate supravietui doua - trei legislaturi . Si inca fara un control de fond , fara dosar , fara sentinta , fara dureri de cap . 
cind pleaca , dupa el , potopul . 
are prea multi bani pentru a se mai teme de zile negre . 
toata povestea cu administratorul de neatins , de la cimitirul Bucurestii Noi e de cosmar , dar si de ris . 
un neica nimeni din Bucuresti invirte viii si mortii ca pe niste prune intr - o palarie si nimeni nu se inghesuie sa - i ceara socoteala . 
zeci de familii depun plingeri , si reprezentantii altor zeci de familii , unsi cu spaga sau ajutati in momente de durere , il apara . 
si daca la politie nu vrea sa auda nimeni ( ? ) , la primarie - asijderea ( ? ) , doar n - om incerca la guvern si la presedintie . Acolo exista doar riscul de a fi flituiti cu propozitii de genul , lasati - ne , dom’le , in pace ! 
noi avem probleme arzatoare , nu tinem gestiunea mortilor ! 
si atunci , unde se duc cei inselati de un administrator de cimitir ? 
la Strasbourg ? 
la Uniunea Europeana ? 
la NATO ? 
sau lasa subiectul pentru Judecata de Apoi ? 
