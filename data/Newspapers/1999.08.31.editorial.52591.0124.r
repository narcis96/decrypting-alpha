pe vremuri , " Cerbul de Aur " , meciurile echipei nationale sau cele din cupele europene si Festivalul de la Mamaia erau singurele evenimente care ne mai colorau viata . 
acum , Festivalul de la Mamaia trece aproape neobservat , in ciuda faptului ca se transmite la TVR , ca ziarele toaca marunt tot ce se intimpla acolo . 
e un semn ca muzica usoara traverseaza si ea aceeasi confuzie pe care o poti regasi si in alte domenii . A abandonat morga si formula prafuita . 
a trecut de la partid la privat si de la cintece sobre la o aiureala tipic romaneasca . S - a modernizat , dar nu e coerenta , nu mai e cenzura , dar incap si porcarele , miroase a aranjamente si , adeseori , prostul gust sare in fata cu aceeasi dezinvoltura cu care se produc minariile , numite " efecte " ale economiei de piata . 
saptamina trecuta , mai spre miez de noapte , am vazut o transmisie in direct pe TVR , prilejuita de desfasurarea festivalului . 
cei care au facut acelasi lucru n - au scapat nici ei un personaj destul de cunoscut prin lumea cintaretilor , dar mai putin vizibil pentru opinia publica . 
e vorba despre producatorul Adrian Stefanescu , un om cu experienta la Electrecord , si care are meritul de a fi continuat festivalul amenintat cu disparitia . 
daca e asa , asa sa fie , dar aroganta si nesimtirea afisate de Adrian Stefanescu in seara cu pricina nu pot scapa netaxate . 
producatorul acesta scotea ochii tuturor participantilor la discutie cu faptul ca el are bani , ca banii fac totul , ca ei ii permit sa dicteze , ceva ce n - am mai intilnit decit la familia prostului gust , condusa detasat de Dumitru Dragomir . 
o fi avind acest producator bani ( desi el a finantat festivalul cu banii de la Gambrinus si de la patronul turc al societatii ) , dar nimeni n - a infruntat muzica usoara romaneasca sfidind atit de tare si tratind un festival ca pe o circiuma in care el face ce vrea . 
comportamentul producatorului si - a pus amprenta pe toate aceste zile in care ni s - a spus ca tot ceea ce vedem e celebrul Festival de la Mamaia . 
caci de la cistigatoarea Sectiunii de interpretare - Mihaela Danaila , cunoscuta ca fiind aleasa inca dinainte , pina la cele doua fetite Andre se simte acea lipsa de gust si de criterii care au fost imprimate intregii manifestari . 
daca Roxana Iacob si Latin Express au aparut ca reale cistiguri , atunci aranjamentele ramin doar ambitii personale pe care viata le va pune la locul meritat . Adica , mai la margine . 
socanta a fost insa includerea pe scena de la Mamaia a pustoaicelor din grupul Andre , doua adolescente de 15 - 16 ani , care o tin numai cu golanii ritmate . 
culmea e ca aceste texte obscene , impotriva carora nu poti sa te asezi cu ciomagul , dar nici nu le poti baga cu sila in urechile marelui public , sint confectionate de tatal uneia dintre ele . 
disperarea din economia de piata impinge inclusiv familiile spre excese care altadata erau de neimaginat . 
din acest punct de vedere , reactiile Angelei Similea sau ale Elenei Cirstea mi se par intemeiate . 
dar cu tot protestul lor , atita vreme cit zona producatorilor e dominata de comportamente tip " Stefanescu " , iar cea a publicului , de atitudini de periferie , lupta impotriva prostului gust depinde , din pacate , de succesul de casa . 
festivalul de la Mamaia , din acest an , a fost si mai " romanesc " decit celelalte . 
de la limbaj si comportament pina la scandalurile pentru bani ( se pare ca Adrian Stefanescu , in ciuda gomei afisate , i - a aminat pe multi cu promisiunile financiare , scuturindu - si buzunarele ) , ce s - a intimplat oricum e de natura sa ne puna pe ginduri . 
poate fi scos la vopsea un festival de formula veche sau eforturile vor duce la abandon ? 
se pare ca incercarile de a moderniza evenimente sau sabloane de pe vremea lui Ceausescu intimpina aceleasi dificultati ca si privatizarea fabricilor sau IAS - urilor , mai ales cind incap pe mina unor oameni de calitate modesta . 
ramine doar ca timpul sa dea verdictul final . 
p . S . Mai mult din respect pentru numele festivalului , " Evenimentul zilei " , dupa succesul cu Luciano Pavarotti , s - a implicat in promovare . 
n - am ramas decit cu un gust amar si cu regretul de a fi sprijinit o manifestare la care nu aveam ce cauta decit ca simpli ziaristi . 
