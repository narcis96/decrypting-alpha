agonie si extaz , bucurie si lacrimi , efort disperat si sfirseala , glorie si anonimat . 
cam asta ar fi Sydney in aceste zile , ore si minute . 
cam asta s - a intimplat si cu noi , romanii . 
cind Marius Urzica a cistigat aurul la " cal cu minere " , am fost in al noualea cer . 
la citeva minute , Andreea Raducan a pierdut la sarituri . 
aseara ( la Sydney , era seara ) am coborit in infern . 
Andreea Raducan , campioana absoluta , a cazut in miini la sol , iar Simona Aminar a iesit cu o jumatate din laba piciorului de pe covor . 
Octavian Belu era nervos , noi - pleostiti , pierdusem o medalie de aur pe care contam . 
galben - negri la fata , am fugit in tribuna stadionului central , pentru a o vedea pe Gabi Szabo . 
pe drum ne - a ajuns vestea - soc . 
s - a gasit ceva la Andreea Raducan . 
lovitura ca de maciuca . 
primul gind a fost ca pierdem titlul pe echipe si pe cel de la individual compus . 
Mumiile aratau pe linga noi ca niste mirese . 
Gabi Szabo iese la incalzire . 
lumea inca mai urla pentru victoria obtinuta de Cathy Freeman la 400 de metri . 
crainicul stadionului vorbeste de Gabi . 
Sariturile cu prajina , avind numai trei sportive ramase in cursa , si triplusaltul barbatilor nu ne mai spun absolut nimic . 
vrem aur de la Gabi Szabo ca sa scapam de teroarea ca ni s - ar putea intimpla ceva . 
au fost minute bune cind am coborit pleoapele si - am inteles - o perfect pe Svetlana Horkina cind , alaltaieri , n - a mai rezistat sa priveasca tabela si a inchis ochii pentru a nu se trezi decit pe culmi sau in infern . 
la sfirsit , plingind , s - a dus si a sarutat paralelele . 
Gabi Szabo ia startul . 
din suta in suta de metri , crainicul stadionului anunta pe ce pozitii este romanca . 
in paisprezece minute am auzit de 15 ori " Romania " . 
Finisul e in isterie . 
Irlandeza ataca exact in dreptul tribunei noastre . 
mi se raceste o mina . 
Celia , de la TVR , plinge si urla . 
e mai usor sa mori decit sa rezisti . 
Gabi Szabo cistiga intr - o harmalaie generala , care nu e decit bucurie traita la paroxism . 
tipa si irlandezii care au pierdut o medalie de aur . 
unii o iau la fuga spre arena gimnastelor . 
altii fug in vestiare sa prinda o vorba de la Gabi Szabo . 
eu nu mai am picioare sa ma ridic . M - au " ingropat " australienii ridicati in picioare pentru a saluta incoronarea olimpica a mulatrei lor . 
Freeman plinge radiind de bucurie . 
optzeci de mii de oameni urla , " Free - man " ! 
parca se aude cum tipa toata populatia din Sydney si de prin munti . 
il sun pe Theodor Hossu : " E lucratura ! 
s - a jucat la intimidare " . 
imi aduc aminte de povestea de ieri . 
se zice ca Lazar Baroga ar fi spus inainte de a muri ca la haltere ne lucreaza strainii si ne scot din concurs . 
si ? 
si a venit o poveste ca de basm . 
la haltere , unul din sportivi a iesit negativ si altul pozitiv la testul antidoping . 
si nu se putea ! 
cum nu se putea ? 
asa , bine , pentru ca urina ar fi fost de la al treilea , care nu bause nici apa minerala . 
incerc sa aflu la ce ora au primit ai nostri hirtia de la Comitetul International Olimpic , legata de efedrina . 
la amiaza , inainte de sol si de birna . 
dupa - amiaza , cind au intrat pe covor , gimnastele noastre stiau de hirtie . 
e clar ! 
n - ar fi putut cistiga nici daca ar fi concurat singure . 
se spune ca Octavian Belu ar fi tipat si Andreea Raducan ar fi cazut in genunchi : N - am luat nimic ! 
in gimnastica chiar nu ia nimeni . 
Simona Amanar a fost racita . 
ea s - a tratat cu Rinofug . 
dar la ea nu s - a descoperit nimic . 
in schimb , a scos jumatate din laba piciorului de pe covor si a pierdut aurul pe care l - a avut in buzunar . 
n - au mai tinut - o nici pe ea nervii ! 
si din fier - beton sa fie , tot iti cedeaza cind cade o " bomba " cu suspiciuni . 
Theodor Hossu i - a cautat pe doctori . 
nu se poate ! 
hirtia primita de ai nostri la primele ore ale prinzului australian n - avea numar . 
nu se referea la un flacon numerotat . 
nu pomenea data . 
era un fel de nota . 
dar a ajuns fulgerator la ziaristii americani , care au inceput sa tipe . 
parca ni s - au bagat iarasi pe git copiii strazii . 
ce vina avem noi pentru c - au mai cazut si - n fund ? 
si daca ne scot ochii si cu ciinii vagabonzi , si cu aurolacii ? 
ne mai linistim cind aflam ca Andreea Raducan a facut test si dupa medalia de aur pe echipe si dupa individual compus si totul a fost in ordine . 
unii injura si zic , hai la handbal , joaca fetele , un ziarist face miinile pilnie si in loc de revolta trage cu " portavocea " de carne : " I love Romania ! 
" la noapte e sedinta . 
Coreencele se fotografiaza in curtea pustie , la baschet e nebunie , cos australian , un spaniol e eliminat , festivitate de premiere la 5.000 de metri , campioana olimpica , imnul Romaniei , redactia urla , ce - e ? Radio telefoneaza ce - e , patru brazilience pictate pe fata trec batind tobele ( nu - i frumos sa - ti vina sa le spargi ! ) , un pusti alearga cu un clopotel , o baba plina de temperament , cu palaria inzorzonata de insigne , ma bate pe umar : may I help you ? 
ridic ochii spre cer si vad flacara olimpica in care bate vintul de seara ! 
