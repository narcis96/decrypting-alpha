cum se mai schimba lumea ! 
mai ieri - alaltaieri , PSD ( cind purta un nume mai lung ) facea taraboi in parlament in legatura cu datoriile grupului Media Pro . Iar televiziunea condusa de Adrian Sarbu il toca pe comunistul Ion Iliescu . 
de indata ce s - a schimbat puterea , PRO TV a pus la cale o ampla operatiune de prezentare a ministrilor si personalitatilor partidului . 
Defilau pe la Chestiunea zilei ( unde Florin Calinescu le curata de scame ) noile vedete politice , expuse ca niste cai de curse ( desi unii aratau ca niste animale impaiate ! ) . 
n - a mai auzit nimeni o vorba despre datoriile catre buget ( publicate in Cartea Alba a guvernarii ) . 
probabil ca partidul si guvernul lui Adrian Nastase au hotarit ca , in contul datoriilor respective , sa - si promoveze imaginea . Ministrii sa - si popularizeze realizarile , iar postul de televiziune sa nu mentioneze chiflele . 
mai mult , pentru a intinde o punte spre Ion Iliescu si garda veche , grupul media al lui Adrian Sarbu a inceput sa - l cultive pe Adrian Paunescu . 
intii prin tiparirea unei reviste , si apoi prin lansarea unei emisiuni cit o balta de timp . 
e cit se poate de clar . 
in 2001 , Adrian Paunescu poate fi considerat detergentul politic al anului . 
este prezent peste tot , cu o dezinvoltura incredibila . Parca s - ar fi nascut alaltaieri ! 
parca ar fi capitalist si democrat convins de la prima respiratie a plaminilor sai cit doua camere de tractor . 
intr - un fel , disperarea sa de a fi mereu in ochii oamenilor chiar a dat roade . 
de la plinsul de copil nefericit ( dupa ce a fost dat afara de la Flacara din cauza tinerilor care au murit la spectacolul tinut pe stadionul din Ploiesti ) pina la conditia de tinta fixa pentru scuipatul revolutionarilor in Piata Universitatii si , mai apoi , la un lung tur al televiziunilor ( el a functionat pe post de mira latareata si in programele de la Antena 1 si TELE 7abc ) , el izbuteste un parcurs greu de egalat . 
oricine altcineva ar fi capotat de multa vreme . 
Adrian Paunescu - capabil sa cistige pina si simpatia unui partid al cirnatarilor , prin 2020 ( sau al oricarui alt partid ajuns la putere ) - gaseste energie pentru relansare exact atunci cind te - ai astepta sa se mute in debaraua de vechituri a istoriei . 
poetul de talent si poetul grafoman sint salvati de paranoia unui scriitor care a reusit sa improvizeze si un politician . 
pe deasupra , cu o arta actoriceasca desavirsita , el joaca si rolul cetateanului animat de ginduri marete si sacrificii induiosatoare ( desi n - ar da nimanui nici macar un mar stricat ) . 
marti seara , Adrian Paunescu a lansat o emisiune la PRO TV . 
un fel de dezbatere gen Cenaclul Flacara impanata cu inventatori si cazuri ( inca nu l - a adus pe fii - su la zdranganitul chitarii ) . 
sub semnul intrebarii vor fi puse toate situatiile ce tin de nefiresc , de nenorocire , de lipsa de democratie sau de nedreptate . Evident , nici una nu va avea vreo legatura cu partidul de guvernamint ! 
aceasta emisiune e un cadou politic destul de grosolan . 
intr - un fel , ea trebuie considerata ca simbolica . 
marcheaza recuperarea definitiva a rinocerilor , servitorilor si activistilor P . C . R . 
mai lipseste doar ca toti acestia , in semn de recunostinta , sa - i ridice o statuie lui Nicolae Ceausescu si sa gaseasca un pirlit de revolutionar vinovat de moartea acestuia . 
