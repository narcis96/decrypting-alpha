de trei ori aminata intilnire de la Cotroceni se tine miine . 
ea a fost conceputa de presedintie la sugestia PDSR , dupa alte doua colaborari ( venirea minerilor si declaratia parlamentului fata de conflictul cu Iugoslavia ) , si ar putea fi un pas inainte in materie de colaborare cu opozitia . 
de fapt , situatia din tara impune o discutie asupra iesirii din criza . 
din asta trebuie sa intelegem o bila neagra pentru coalitie . 
singura , ea nu se poate descurca . 
lucrurile se afla intr - un mare impas , nu se contureaza nici o rezolvare , si fortele politice sint chemate sa propuna alternative in speranta ca poate , poate vom gasi una buna . 
teoretic , intilnirea fortelor politice la Cotroceni ar putea contura un plan de salvare . 
doar teoretic , pentru ca bijbiiala din pregatirea ei i - ar putea compromite sansele . 
intii deoarece intrevederea a fost conceputa a se desfasura pe un program anticriza propus de guvern . 
nu are guvernul un program de guvernare , aprobat de parlament ? 
ce - a facut din el ? 
un raport al acestuia , la un an de la instalare , va veni , de fapt , la Sfintul Asteapta ? 
inseamna ca vechiul program de guvernare era prost ! 
deocamdata nu stim cit din el a fost dus la indeplinire , dar mai ales cit a ramas pe delaturi . 
apoi programele de guvernare nu se dezbat la Cotroceni . 
daca fortele politice socot ca a venit vremea pentru a schimba macazul , guvernul n - are decit sa se prezinte in fata parlamentarilor pentru a spune ce si cum va face sau sa zica pardon , de asa ceva nu sintem in stare sau nu vrem , si sa - si dea demisia . 
a insista pe o schita de program , adaptata dupa Acordul cu Banca Mondiala ar putea fi eventual un test pentru a vedea in ce masura si opozitia e dispusa sa - l sprijine . 
dar atunci nu mai avem de - a face cu o intilnire pentru iesirea Romaniei din criza pe care o traverseaza ! 
de altfel , se vede clar din articolele publicate astazi ca mai toate partidele erau straine de continutul materialelor . 
dialogul de la Cotroceni are probleme de fond si de procedura . 
daca am ajuns in situatia de a cauta solutii care sa convina tuturor fortelor politice , atunci nu e necesar un program al guvernului . 
cu o participare larga ( dar mult mai strimta totusi decit parlamentul ) nu se pot gasi decit idei care sa rezulte din confruntarea punctelor de vedere . 
scopul intilnirii ar fi sa gaseasca solutii comune pentru toate fortele politice , asa cum s - au gasit in Declaratia fata de conflictul din Kosovo . 
Sintetizate , acestea ar trebui inaintate guvernului pentru a concepe masurile ce rezulta in mod necesar . 
cu ele executivul ar urma sa se prezinte in fata parlamentului , care sa spuna da sau nu . 
cum s - ar putea organiza o asemenea reuniune fara ca unii sa traga " hais " si altii " cea " ? 
sau pentru a nu cadea in pacatul ca fiecare sa - si turuie lectia separat , fara nici o legatura intre una si cealalta ? 
in mod normal , intilnirea ar trebui sa aiba un scop mult mai exact . 
scoaterea Romaniei din criza poate fi subiectul unor dezbateri care sa se intinda pe saptamini si luni . 
poate n - ar fi stricat ca discutiile sa se limiteze chiar la subiecte mult mai riguros formulate . 
de exemplu , ce politica ar trebui sa adopte Romania pornind de la conflictul iugoslav ? 
ar fi o tema mult mai restrinsa , fierbinte , si fata de care masuri sustinute de toate fortele politice ar fi mult mai utile Romaniei decit un bla - bla care sa nu se termine cu nimic . 
o alta idee nefericita a presedintelui Emil Constantinescu consta in transmiterea la televiziune a intilnirii . 
cui foloseste un spectacol in care politicenii sa se dea in stamba pentru a arata fiecarui alegator cit sint de destepti ? 
ce cistigam daca romanii vad ca au ceea ce merita si ca nu trebuie sa ne asteptam mai mult de la politicienii nostri ? 
scopul acestei intilniri nu este bilciul , ci identificarea unor solutii concrete , stabilirea unui comportament politic pentru perioada urmatoare . Si in ce masura acestea s - ar putea regasi in actiunea guvernului . 
or , dupa cum aratau lucrurile luni dupa - amiaza , premisele erau exact contrare . Riscul unei flecareli politice transmise in direct se anunta mai mare decit posibilitatea de a ne alege cu ceva palpabil si salvator pentru Romania . 
nu ne ramine decit sa asteptam si acest examen . 
vor fi in stare politicienii nostri sa se concentreze pentru a propune romanilor solutii clare sau ne vor arata ca sint tot cei care au fost . 
sau mai mult decit atit ! 
