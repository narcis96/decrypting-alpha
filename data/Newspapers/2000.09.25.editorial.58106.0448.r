cu totul si cu totul neobisnuit acest comportament electoral al lui Mugur Isarescu . 
conform unui " bun obicei " , Romania a fost bombardata cu tot felul de declaratii sforaitoare legate de succesul in alegerile prezidentiale . 
va mai aduceti aminte cit de ferm sustinea Gheorghe Funar ca va cistiga alegerile pentru Cotroceni ? 
sint unii care au facut declaratii de acest fel si nici n - au mai ajuns sa candideze ! 
dar cei care adunasera semnaturile si stiau ca vor intra in cursa ? 
au tras sirena pina le - a tremurat mina ! 
insa Mugur Isarescu tace chitic . 
nu iese la rampa , nu da interviuri , nu se plimba prin fabrici , nu participa la adunari de partid . 
isi vede de treaba si , daca n - ar fi fost cele doua - trei declaratii facute prin intermediul unor agentii de presa , chiar n - am fi avut vreun semn ca e dispus sa intre in competitie . 
pentru o tara zgomotoasa , cu o populatie politica bolnava de limbarita , comportamentul electoral al lui Isarescu e cel putin iesit din comun . 
n - a avut loc nici o lansare , nu exista certitudinea ca premierul va intra , pina la urma , in batalia pentru functia de presedinte . 
atitudinea i - a contrariat pe unii , iar pe altii i - a enervat de - a dreptul . 
cum adica , vorbeste cu noi numai prin intermediul purtatorului de cuvint si al lui Adrian Vasilescu ? 
de ce nu zice nimic despre candidatura sa la presedintie ? 
uite ca nu zice si , pina una - alta , acest lucru nu poate fi considerat un cap de acuzare . 
precaut , prudent , adeseori fricos , Mugur Isarescu isi amina intrarea in joc , desi sint destule indicii ca o va face cit de curind . 
numai comunicatul dat zilele trecute - " Voi face publica , cit de curind posibil , echipa de campanie electorala , precum si mandatarul meu ( sublinierea noastra ) financiar " - e singura dovada certa ca premierul va intra in cursa pentru Cotroceni . 
ai zice , la prima vedere , ca Mugur Isarescu a adoptat o strategie electorala insolita , pusa la cale de o echipa de mari experti in comunicare . 
personal , as inclina sa cred cu totul altceva . 
Mugur Isarescu n - a fost hotarit sa candideze la presedintie . 
nici acum nu cred ca este indeajuns de motivat sa o faca . 
se vede din atitudinea sa ca nu - si doreste cu adevarat pozitia suprema in stat . 
si , din aceasta cauza , s - a purtat cu retinere , cu prudenta , cu teama chiar . 
or , aceasta a generat un orizont de asteptare , potentat de birfe , zvonuri , declaratii ambigue , pozitii taraniste si contre suspecte . 
acum , nu mai avem nici o indoiala ! 
Mugur Isarescu va candida . 
cum va continua aceasta tactica de neimplicare in disputa politica electorala ? 
cum va impaca activitatea de premier cu cea de candidat ? 
va pleca premierul , la sfirsitul programului , la tot felul de reuniuni electorale ? 
o campanie cu zgomot , concerte , sustinatori , speech - uri si aplauze nu pare a i se potrivi citusi de putin . 
dimpotriva , ar parea ridicola , nerealista si chiar neconvingatoare . 
cum sa le promita ca va face minuni cit timp nu are bani sa le inceapa de acum ? 
are vreo sansa daca se aventureaza in rolul unui Iosefini , cum au facut Ion Iliescu si Emil Constantinescu ? 
pina la urma , n - are de unde scoate miere , dar daca ar promite - o , ar intra in contradictie cu programul pe termen mediu trimis la Bruxelles . 
cum ar scapa o promisiune mai populista , cum ar fi luat la trei pazeste de cei care ii purica programul pina la ultimul cuvint . 
deci Mugur Isarescu se afla intr - o situatie cum nu se poate mai dificila . 
va candida , dar nu va putea sa se scalde in promisiuni si nici sa scoata panglici pe nas . 
totusi va trebui sa isi faca o campanie . 
cum sa le spuna oamenilor ca inca n - am trecut de greu ? 
ca Romania a pierdut zece ani fara a se face reforma cu adevarat ? 
cum va continua campania lui Mugur Isarescu ? 
de modul de abordare va depinde nu doar succesul sau in alegeri . 
se va juca o carte fundamentala pentru viitorul tarii . 
intr - o campanie bazata doar pe promisiuni se poate ingropa orice idee de reforma . 
dupa cum , daca s - ar vorbi despre ce trebuie facut , ar insemna sa le prezinti oamenilor greul care ii asteapta . 
sint romanii pregatiti sa - si asume un asemenea adevar dureros ? 
prefera ei iluzia impachetata frumos sau vor fi receptivi la un dialog sincer privind nevoile Romaniei ? 
pe aici , pe undeva , e cheia cu care Mugur Isarescu ar putea deschide portile majoritatii mute . 
si tot pe aici , pe undeva , ar putea pierde . 
