sa invete elevii maghiari geografia Romaniei in limba romana , sa se traduca pentru nea Gheorghe ( chiar daca este analfabet ) " Mon Jardin " in Gradinita mea si " Unirea Shopping Center " in Centrul Comercial Unirea , sa depuna marturie pentru Slobodan Milosevici in procesul de la Haga , sa scurtam si sa modificam imnul national . Am citat citeva dintre productiile politico - intelectuale si patriotice apartinind lui George Pruteanu si Adrian Paunescu , doi migratori sositi in PSD numai si numai din " ratiuni spirituale " ( intelegeti dumneavoastra ) . 
unul e revoltat ca pe un magazin scrie shop , iar celalalt , pe baza cunostintelor " de la mama " , e disperat ca nu se mai cinta imnul , ca se cinta gresit , ca e prea lung , ca poporul ar putea fi obligat " sa cinte in mi minor " . 
chiar daca nu seamana fizic cu celebrii comici din titlu si nici cu Stan si Bran ( George Pruteanu fiind ceva mai lung si mai dotat cu dictionare ) , cei doi alcatuiesc un cuplu cu afinitati de caracter , comportamentale si politice . 
gasesc o chichita ce poate unge sufletele slabe de inger si pe cele ale ignorantilor , o transforma intr - o chestiune de viata si de moarte si incearca sa angajeze tara , parlamentul , presa si , in cele din urma , poporul roman . 
pun la gramada tot ce au romanii mai drag , fac un sos patetic si patriotic pe care il toarna peste si ies la drumul mare unde striga din rasputeri : atentat la limba romana , atentat la nea Gheorghe , atentat la imnul national , atentat la libertatea presei , atentat la dreptatea lui Milosevici ! 
de dupa copacii verzi , mai apare si Vadim cu contrabasul si trage cite un vuuum , vuuum de - ai zice ca se clatina tara , iar robii fug cu bucatele din ea in strainatate . 
acest spectacol se repeta dupa toate regulile unei stagiuni . 
parca ar face parte dintr - un program cultural - educativ , stabilit de Partidul Social Democrat . 
altfel , de ce o intreaga majoritate parlamentara si un guvern monopartid se uita la ei ca vitelul la poarta noua ? 
fie au crescut cu totii in montajele literar - artistice de pe vremea Cintarii Romaniei , fie , in calitate de mici mincatori de seminte , au scandat cu Adrian Paunescu , pe vremea Cenaclului Flacara , un muget celebru : " Mareata Tara / Maret Cirmaci " . 
nu rideti ! 
tot acest spectacol , privit din punctul de vedere al partidului de guvernamint , e grav , serios , patriotic , responsabil si adeseori iubit de multime . 
sa vada tara ca Pat , Patachon si gruparea pe care o reprezinta au preocupari majore . 
tremura de grija patriei si a poporului . 
si pentru aducere la cunostinta , daca se poate , sa li se dea amindurora emisiuni ( pe bani , bineinteles ) pe la televiziuni si radiouri ! 
de ce Pat si Patachon stirnesc si risul - plinsul natiei ? 
pentru ca se fac a nu vedea realitatea crunta , cea care se intinde intre analfabetism si saracie , intre ignoranta si dezamagire . 
pat si Patachon descopera mereu dusmani imaginari pentru a nu lasa populatia sa identifice cauze si vinovati . 
ei nu pot pricepe ca romanii au ajuns sa bolboroseasca imnul sau sa nu - l mai cinte din cauza lefii de doi lei , din cauza saraciei , din cauza coruptiei . 
pat si Patachon incearca sa - i ameteasca pe romani ca , daca se vor traduce numele magazinelor , daca OTV va emite , daca Milosevici va fi aparat de menestrelul lui Ceausescu , daca li se va cinta imnul de stat si la deschiderea frigiderului , cu siguranta starea de bine se va instala automat , fara nici un efort al PSD si , de prea mult bine , le va iesi tuturor pe ochi , pe nas si pe urechi . 
