in mod normal ar fi trebuit sa iau legatura cu Adrian Costea in urma cu o luna sau doua . 
am fost rugat sa obtin dreptul de folosire a unei fotografii din celebrul album " Eterna si fascinanta Romanie " . 
am sunat la domnul Viorel Hrebenciuc pentru a lua o urma a editurii franceze . 
domnul Hrebenciuc mi - a vorbit despre Adrian Costea si m - a trimis la Iosif Boda . 
domnul Boda mi - a dat un numar de telefon de la Paris pentru a vorbi cu Adrian Costea . 
n - am mai sunat pentru ca fotografia maramureseanului din album nu mai era necesara . 
in schimb , alaltaieri dupa - amiaza a sunat telefonul . 
domnul Nistorescu ? 
da , cine este ? , am zis eu . 
Costea , mi s - a raspuns . 
care Costea ? , am zis . 
Costea Infractorul , a spus cel de la aparat . 
mai este vreunul la ora asta ? 
asa a inceput dialogul cu un om al carui nume este astazi pe buzele tuturor . 
miercuri seara am avut mai multe discutii telefonice . 
domnul Costea ne - a transferat la redactie mai multe pagini de documente , cum a facut - o si la alte ziare sau televiziuni . 
o scrisoare a dinsului catre Emil Constantinescu , o scrisoare catre ziar si doua documente privind iesirea Romaniei din situatia de criza . 
ieri am vorbit mai multa vreme cu Adrian Costea prin telefon . 
i - am promis sa citesc cu atentie aceste documente , in fapt o strategie de depasire a situatiei de criza , si sa le comentez pentru cititorii nostri . 
faptul se va produce in zilele urmatoare , cind vom publica si pasaje din aceste documente . 
tot in dialogul de ieri , pe care il reproducem in numarul de astazi , am obtinut confirmarea documentelor pe care le publicam . 
Adrian Costea a avut relatii strinse cu Ion Iliescu timp de trei - patru ani . 
a produs citeva milioane de fotografii si afise electorale , expediate , in doua transporturi , spre Romania . 
acestea au intrat in tara , dar nu se regasesc in nici un document vamal romanesc . 
poarta doar stampilele a doi vamesi romani pe documente straine , dar nici o urma de taxe . 
conform legii , Ion Iliescu sau conducatorii campaniei sale electorale din 1996 ar fi trebuit sa plateasca taxe vamale de 22 la suta din valoarea marfii . 
si la 2.100.000 de franci francezi ( aproximativ 320.000 de dolari ) sint ceva bani de platit . 
daca vama romaneasca a fost evitata , atunci avem de - a face cu o introducere ilegala de marfa in Romania . 
adica , nici mai mult , nici mai putin decit contrabanda . 
domnul Iliescu , prin Gheorghe Pascu , directorul general adjunct al administratiei de la Cotroceni din 1996 , a comis o frauda . 
contravaloarea afiselor si fotografiilor produse in Franta n - a fost niciodata achitata . 
in schimb , Adrian Costea a platit din alte sume aflate in firma sa , bani primiti pentru album , pentru importul de petrol , pentru altceva . 
tot Adrian Costea isi asuma raspunderea pentru realizarea volumului " Revolutie si reforma " , tiparit in limbile franceza si engleza . 
ulterior , volumul alcatuit de Adrian Costea a mai aparut si in limbile turca si italiana , dar cu acestea din urma Adrian Costea nu are nici o legatura . 
Complicatiile pe care Adrian Costea le are cu autoritatile franceze sint o alta poveste . 
nu stim prea multe despre ele . Dar un fapt este clar . 
Adrian Costea a produs pentru Ion Iliescu mai multe materiale necesare campaniei electorale din 1996 . 
in acest moment nu exista nici o dovada ca transporturile respective au fost facute cu respectarea legilor in vigoare . 
ca oamenii lui Ion Iliescu au introdus fotografiile si afisele fostului presedinte al Romaniei ca pe niste tigari sau ca pe alcoolul de contrabanda . 
un alt aspect demn de interes tine de eforturile depuse de Adrian Costea pentru ruperea PDSR si crearea Aliantei pentru Romania . 
in discutia purtata , Adrian Costea sustine ca ideea de lansare a lui Teodor Melescanu si de infiintare a ApR ii apartine in exclusivitate . 
in ce masura este adevarat , nu stim . 
cert este ca si alti oameni din jurul lui Teodor Melescanu au afirmat acelasi lucru . 
ce ne spun toate acestea ? 
ca Adrian Costea nu este numai un om de afaceri , prin intermediul caruia s - au derulat complet sau partial diverse contracte investigate acum de autoritatile romane si franceze . 
el mai este si un strateg politic , un dirijor din umbra , un om care a construit si in preajma lui Ion Iliescu , si a lui Teodor Melescanu , si care a incercat sa - l ajute si pe Emil Constantinescu . 
cel putin asa sustine Adrian Costea . 
multe si spectaculoase dezvaluiri ne asteapta in zilele urmatoare . 
personajul Costea e ca o luminita care inca se vede foarte greu . 
