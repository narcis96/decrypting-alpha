de pe vremea lui Nicolae Vacaroiu , regiile de stat au fost scapate de sub control . 
fiind monopol de stat , ele au inceput sa joace pe cont propriu . Sa ridice preturile dupa bunul plac , sa cheltuiasca dupa chef si sa - si plateasca datoriile catre buget cind zboara porcul . 
regiile sint mai ceva decit un stat in stat . 
de ani intregi , salariile directorilor de regii au devenit o legenda vie . 
toata lumea stie ca e vorba de sume enorme , dar foarte putini au reusit sa vada acte si legi in care sa scrie negru pe alb ce salariu poate cistiga un director . 
de fapt , asemenea documente oficiale nici nu exista . 
la Sanatate exista pozitiile medic rezident si medic primar , la Finante exista pozitiile comisar debutant , comisar principal IA si asa mai departe . In legea salariilor pentru bugetari sint trecute clar functia si leafa . 
la regii , pentru directori nu exista asa ceva . 
probabil de aceea nu s - a revoltat nimeni . 
nu am gasit nici o ordonanta de urgenta sau lege care sa mentioneze explicit macar limitele intre care poate fi remunerat un director de regie . 
cazul directorului de la Compania Apa Brasov este unic . 
de fapt , Liviu Comanici ar putea fi considerat un erou . 
Is - a oferit un salariu de 70.000.000 de lei , si omul l - a refuzat de rusine . 
si , din cite am aflat pina acum , 70.000.000 este cel mai mic salariu pe care il poate primi un director de regie . 
citi dintre acestia depasesc 100.000.000 pe luna ? 
citi se apropie de 200.000.000 ? 
Dumnezeu stie ! 
am luat Ordonanta de Urgenta nr.49 / 1999 , emisa de guvernul Radu Vasile si contrasemnata , printre altii , de Traian Basescu , Ioan Avram Muresan , Ion Caramitru , Iosefina Morosanu si Radu Sirbu . 
in baza acestei ordonante a fost emisa Hotarirea de Guvern nr.364 din 10 mai 1999 . 
are cam treizeci de pagini de norme cu tehnici de calcul al salariului de manager . 
nu stiau cei care au semnat pe ce si - au pus numele cind au dat cu batul ? 
n - a stiut Ministerul Finantelor , cel care plinge dupa bani pentru buget , la ce - si da acordul ? 
dupa toate calculele pe care le - am incercat in redactie , folosind coeficienti si procente din normele respective , a reiesit ca un director de regie poate cistiga intre 70.000.000 de lei si 180.000.000 de lei . 
daca n - am fost rigurosi , ar putea sa fie vorba si de sume mai mari . 
daca aceste regii si - ar plati datoriile catre buget , tot n - ar fi asa de mare nenorocirea . 
dar multe dintre ele apar pe lista datornicilor livrata de Decebal Traian Remes la parlament . 
mai mult , citeva dintre aceste regii - in special cele de apa , gaz , curent electric si incalzire - isi fac banii pe spinarea contribuabilului ! 
munceste asa disperat un director de la apa pentru ca , din banii consumatorului , sa pretinda o asemenea leafa ? 
Stiati ca " mintile noastre luminate " din guvern au semnat ca un director de regie mare , cu peste 10.000 de angajati , sa cistige de 44 de ori salariul mediu brut din respectiva companie ? 
fiind vorba de bani publici si de banii cetateanului , sumele sint de - a dreptul astronomice . 
deci omul din fruntea regiei , chiar daca are datorii la buget si cheltuieste anapoda , poate ajunge la un cistig de peste 100.000.000 de lei . 
ceea ce depaseste orice inchipuire . 
intr - o tara saraca , cu un contribuabil hartuit de taxe , a fost creat un mecanism complicat , pe care nu - l mai verifica nimeni , dar la capatul caruia ies sume exagerate . 
de ce a semnat guvernul Radu Vasile un asemenea document ? 
pentru a - i rasplati pe directorii de regii impartiti pe criterii politice ? 
au presat partidele din coalitie pentru un asemenea tintar aberant ? 
si daca Radu Vasile n - a avut minte si masura si a dat aprobare pentru asemenea modalitati de calcul , ce pazesc presedintele Romaniei si primul - ministru ? 
dar parlamentul pe masa caruia trebuie sa ajunga si aceasta ordonanta de urgenta spre a fi dezbatuta si votata ? 
in alte cazuri s - a sesizat in mare graba . 
acum , pentru ca e vorba de oameni din partide ( directorii de regii fiind numiti in baza celebrului algoritm ) , tace chitic . 
si presedintele ? 
el ce face ? 
plinge pe umarul premierului pentru ca nu intra in atributiile sale ? 
a iesit Emil Constantinescu sa ceara modificarea unor prevederi care duc la salarii jignitoare pentru restul populatiei ? 
sau Mugur Isarescu ? 
el se spala pe miini ca nu a semnat asa ceva ? 
la cite ordonante si hotariri stupide sau aberante au fost adoptate in acesti ani , nu se mai poate inca una care sa curme dezmatul ? 
multi contestam salariile directorilor de regii . 
ar fi de - a dreptul stupid ca seful statului si primul - ministru , in loc sa intervina , sa vina si ei sa plinga pe umarul cetateanului , singurul pagubit . 
ar fi chiar o inutila si enervanta consolare . 
si am avea dovada ca sintem condusi de un presedinte de mamaliga si de un premier de paie . 
