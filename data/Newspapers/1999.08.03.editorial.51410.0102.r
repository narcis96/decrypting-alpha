era sa cadem cu totii pe spate cind am aflat ca un print arab da 250 de milioane de dolari pe BANCOREX . 
exact cind se hotara soarta plina de mistere , dubii si afaceri necurate a bancii , ca din cer , purtata de ingerasi , a aparut " salvarea " . 
un print coborit din legendele cu emiri oferea cit nu primiseram noi pe nici o alta banca . 
ba , s - au gasit unii care sa acuze guvernul ca nu ia in calcul si aceasta ultima minune . 
documentele primite in ultimele zile ne dezvaluie insa o poveste de toata frumusetea , din care putem trage destule invataminte . 
oferta pentru cumpararea bancii romanesti a venit de la o firma - Quadriga din Anglia - , specializata in echipamente pentru hoteluri , si a fost expediata de la European Capital Limited , tot din Londra , inregistrata la o adresa ( un apartament ) in care mai figureaza 166 de societati . 
iar reprezentantul ei se numeste Adrian Simionescu - Marin , cetatean american , cu pasapoarte din SUA si Venezuela , nascut , se pare , pe continentul latino - american si personaj de romane de aventuri . 
Adrian Simionescu - Marin a fost arestat prin 1992 de politia engleza , a dat faliment , a lichidat o multime de firme si a gasit si in Romania fraieri cu care sa faca afaceri . 
nu avem o lista completa a acestora . 
probabil ca dupa ce vor citi articolele din " Evenimentul zilei " , multi vor fi in situatia de a - si blestema zilele . 
ramine totusi un mister aceasta oferta miraculoasa . 
ea nu a picat chiar din cer . 
cei de la BANCOREX , care au si aruncat scrisoarea in presa , au negociat cu Adrian Simionescu - Marin . 
nu stiau cine este ? 
chiar atit de aerieni pot fi conducatorii unei banci , incit sa se aseze la masa cu aventurieri de talie planetara ? 
sau stiau si au preferat sa taca , strecurind oferta pe piata pentru a ne impinge intr - o ceata totala ? 
merita aflat si acest lucru , chiar daca el este secundar in raport cu un alt adevar . Ca economia romaneasca e un fel de scena de teatru , pe care se perinda tot felul de aventurieri , sonati si aiuriti de pe tot globul . 
indivizi care au dat tunuri si in Australia , si in America , si in Europa , cu firme in Insulele Virgine , Insulele Cayman sau cine mai stie pe ce peticut de pamint , cu doi copaci in care sint agatate citeva mii de cutii postale , reprezentind firme fantoma . 
urmariti de politiile din nu stiu cite tari , ei vin si in Romania , le iau ochii " bietilor " directori de la firmele de stat sau ii amagesc pe cirnatarii autohtoni cu un pasaport , doua foi cu antet si un nume care suna bine , si acestia se aduna ca mustele pe rahat . 
zic ca l - au prins pe Dumnezeu de pulpana si se ofera ca pe tava unor pradatori superexersati . 
pier ca pestisorii in gura stiucii . 
in Romania nu exista un serviciu de documentare rapid , nu exista o baza de date specializata , iar oamenii de afaceri romani n - au deprins minima regula pentru o tranzactie , aceea de a - si verifica partenerul . 
in tarile civilizate , nimeni nu - ti da un ban pina nu detine minime informatii economice . 
si pentru asta , da o raita pe la bancile de date , pe la agentii specializate in informatii economico - financiare , se uita pe Internet si alcatuieste un portret al partenerului . 
numai noi ne aruncam ca disperatii in bratele primilor veniti si luam de bun tot ce ne debiteaza . 
ni se pare ca strainii sint automat mai corecti decit noi , ca au experienta si abia asteapta sa ne umple de bani . 
or , lumea e plina de vinzatori de iluzii . 
si tarile civilizate au fraierii lor , vinati cu abilitate de marii sarlatani . 
atita doar ca acolo functioneaza reflexele sociale de autoprotectie , mecanismele de control si bancile de date . 
ai tras o teapa , esti pus la index si toti ceilalti te evita ca pe un ciumat . 
in Romania , abia ne dezmeticim . 
unul care a " spart " mai multi oameni de afaceri la Baia Mare si Zalau poate s - o mai faca linistit si la Constanta sau la Bucuresti . 
bazele de date sint inca subtiri , iar informatia circula greu . 
plus faptul ca incepatorii nostri cirnatari se avinta ca disperatii si nu sint obisnuiti sa isi ia masuri de siguranta . 
scrisoarea cu salvatorul - fantoma , print arab ( ca sa sune bine ) , e macar o lectie pentru afaceristul gura - casca de pe plaiurile mioritice . 
nu tot ce zboara se maninca , mai ales cind e o momeala ispititoare . 
