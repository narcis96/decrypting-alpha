Funar - " dezumflat " de copii 
pentru straini , Gheorghe Funar e un personaj sinistru . 
cum vor sa dea un exemplu de aberatii petrecute in Europa de Est , cum il pun pe lista linga Vladimir Jirinovski si Corneliu Vadim Tudor . 
ei chiar il iau in serios pe primarul Clujului . Aia zice , aia e ! 
de unde sa stie ei ca la romani duplicitatea e un sport national , jucat cinci decenii cu performante deosebite ? 
pe strada , il aplaudai pe Ceausescu pe rupte si in sinea ta sau in bucatarie injurai de mama si conducatorul si sistemul . 
iar marile meciuri de oameni cu doua fete le jucam in continuare cu o placere nebuna . 
de buna seama ca fiecare dintre noi a descoperit nenumarate imprejurari in care politicianul roman zice una si face alta . 
sau pune la cale un lucru in vazul tuturor , iar pe sub masa mai misca vreo trei , in totala contradictie cu cel aflat la lumina reflectoarelor . 
ce sa facem ? ! 
marea arta de a mima prostia tot de noi a fost inventata . 
asa si cu Gheorghe Funar . 
in 1990 , el si - a dat seama ca Tirgu - Mures n - a fost o gluma , ci o descatusare de resentimente intretinute si directionate de politicieni . 
si daca oamenii sint in stare sa se nenoroceasca pentru amintiri , de ce n - ar juca si el un rol in piesa nationalismului ? 
si in acesti ani a facut tot ce a putut pina a devenit un fel de prim - solist . 
a supralicitat pina la absurd , reusind sa plictiseasca PUNR - ul pina ce acesta l - a lasat singur . 
vazind ca nu mai are putere de convingere pentru a - si infiinta un nou partid , primarul de Cluj s - a dus la partidul Romania Mare pentru a interpreta rolul in duet . 
din nefericire pentru el , a ajuns prea tirziu . Corneliu Vadim Tudor obosise deja , urlind aceeasi partitura . 
mai mult , scapind prea multe note false si exagerari , tribunul a ajuns in ghearele justitiei , care il tine acum de curea si nu - i da pace . 
poetul de ocazie al marilor evenimente socialiste a facut gura mica si se chinuieste sa scape . 
Funar nu face decit sa mearga pe drumul lui Vadim . 
are si el un dosar penal greu cit o piatra de moara . 
daca face scandal acum , cind va fi in fata judecatorilor , va striga ca e razbunare politica . 
daca romanii il iau in serios , poate trece in fata lui Vadim in sondaje ! 
daca nu , pace buna . 
altceva mi se pare interesant in ultima poveste comica de la Cluj . 
Funar i - a adunat intr - o sedinta pe functionarii primariei . 
si au venit cu totii . Si cei marunti , si directorul de la Regia de Transport Urban de Calatori - Cluj . 
cine nu participa e descalecat , o fi anuntat primarul , asa cum a facut cu cel de la Urbanism . N - a vrut sa aprobe instalarea panoului cu " Aici e sediul spionajului unguresc " si a fost destituit . 
si atunci ce au zis ceilalti ? 
omul e nebun , de ce sa ne pierdem slujbele ? 
mai bine ne ducem la adunare , si - l injuram cind ajungem acasa . 
faptul ca aproape patru sute de clujeni , angajati ai primariei , au fost dispusi sa joace comedia sedintei cu Funar ne arata ceva . 
ca spiritul civic se poate juca si el de - a v - ati ascunselea . 
se intinde ca presul in fata unui dilimache si pe urma zice ca sanctioneaza personajul , spunind bancuri despre el . 
si daca toti cetatenii Clujului ar fi jucat aceeasi farsa patriotica alaturi de Funar ? 
nu - i asa ca mai era putin pina sa ne aducem aminte ca starea de complicitate cu o aberatie am mai jucat - o si inainte de 1989 ? 
n - ar fi fost normal ca institutiile statului de la Cluj sa - l puna pe individ la respect ? 
ce daca e primar ? 
si daca respectivele autoritati sint de mamaliga , de ce n - o fac localnicii ? 
ca nu - i bine sa te pui rau cu primarul ? Ca risca sa - si piarda slujba ? 
ca lacu' si pitpalacu' ? ! 
la inceput , Gheorghe Funar a interpretat un rol in care credea . 
apoi , si - a dat seama ca tine si a inceput sa imagineze alte scene . 
acum e gata sa le puna in practica in forta . 
un dictator de mahala incepe sa joace un spectacol sinistru pe seama concetatenilor sai . 
cei mai multi rid in barba si citiva tremura de frica , alergind cu sufletul la gura la orice prostie la care ii convoaca . 
hazul e ca in tot orasul de academicieni , profesori , industriasi , scriitori si politicieni , un pusti , hot de buzunare si familiar al trotuarelor din urbe , Attila Illyes , s - a catarat si a pus capat balamucului , dind jos pancarta . 
probabil ca mai multi copii la un loc nu ar avea nici un complex sa puna la cale chiar debarcarea zurbagiului . 
