mare surpriza si bucurie a fost aceasta " Cea mai iubita dintre paminteni " , emisiunea difuzata joi seara la " Marius Tuca Show " . 
povestea de dragoste dintre Marin Preda si Aurora Cornu parea sa fi cazut in uitare , ca si numele scriitorului . 
doar contemporanii si apropiatii lui Marin Preda ce - si mai aduceau aminte despre iubirea dintre cei doi . 
era prin 1955 , cind romancierul lucra la " Morometii " si traia una dintre cele mai devoratoare relatii sufletesti si spirituale . 
in anii aceia buimaci , cind Romania arata ca o republica sovietica , cind literatura era tematica si plina de clisee proletare , doi oameni au trait o poveste de dragoste ce poate fi trecuta in antologia iubirilor celebre . 
Tacutul , morocanosul , ososul si neclintitul Marin Preda se arata in scrisorile sale catre Aurora Cornu de o fragilitate inimaginabila , capabil sa se ridice pina la starea de sublim si poezie , sa hraneasca o iubire ce va fi atins momente de lupta salbatica , de devorare si de epuizare . 
cei care l - au vazut pe Marin Preda in anii de maturitate sau spre sfirsitul vietii au avut alaltaseara un soc . 
nimeni nu - si putea imagina ca autorul " Morometilor " a putut trai asemenea clipe de inaltime , de joc si de frumusete . 
si Aurora Cornu , filmata dupa ani si ani la malul marii , a contribuit la reusita emisiunii . 
dupa mai bine de 40 de ani , ea a rememorat trecutul cu seninatate , cu generozitate chiar , dind o valoare documentara confesiunilor si adaugind lumina unui trecut indepartat . 
corespondenta dintre cei doi chiar ar merita oferita de zeci de ori publicului larg , fiind la fel de frumoasa ca si cea dintre Eminescu si Veronica Micle . 
daca am fi capabili sa ne respectam valorile si sa le asezam in locul pe care il merita , chiar am reda societatii romanesti o poveste de mare frumusete , tensionata , sclipitoare in exprimari . 
iubirea dintre Marin Preda si Aurora Cornu , prin urmele pe care le - a lasat , prin rana sufleteasca ce a singerat , prin mai multe scrieri ale romancierului , e una dintre cele mai frumoase din literatura si poate fi asezata fara indoiala linga marile iubiri ale literaturii universale . 
privind documentarul realizat de Marius Tuca si difuzat chiar pe 8 Martie , multi telespectatori s - au trezit tinjind dupa dragoste ( " Daca dragoste nu e , nimic nu e " ) . 
si astfel au avut un prilej din ce in ce mai rar intilnit pe micile ecrane : sa vada ce forta de impact au emisiunile serioase , grave , cu profunzimi ametitoare . 
ne - a fost dat sa redescoperim , din scrisorile lui Marin Preda si din confesiunile Aurorei Cornu , inaltimea sentimentelor , frumusetea rememorarii si rafinamentul exprimarilor . 
in potopul acesta de " ba , fa , ha " , cuvintele lui Marin Preda se rostogoleau ca niste diamante de pret . 
poate ca acesta e cistigul cel mai mare al emisiunii lui Marius Tuca . 
ne - a aratat nu doar cum ar putea fi el sau alti moderatori de televiziune , ci spre ce ar trebui sa tindem cu totii . 
or , televiziunile si radiourile , chiar si ziarele , in goana lor nebuna dupa impact , ar putea gasi in clasicii literaturii romane , in viata marilor personalitati din istoria romanilor , intimplari , scene , povesti si opere cu care sa contureze un orizont de asteptare pentru cei tineri . 
daca acestia nu au parte decit de manele , de Teo , Mircea Badea , Brenciu si alte personaje gonflate , ar putea crede ca viata noastra nu se reduce decit la ei si ca nu mai e nimic dincolo de virful nasului si de ce se vede si miroase . 
spre deosebire de alte lucruri facute indoielnic , Marius Tuca ne - a oferit o bucurie ce merita salutata si urmata de toti . 
ea ne invita la redescoperirea punctelor luminoase din existenta noastra ca romani si ca oameni . 
