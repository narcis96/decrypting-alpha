de mai multe ori am auzit spunindu - se " mi - era rusine ca sint roman ! " . 
fraza asta s - a tot repetat . 
nu stiu ce straini se uitau urit la unii dintre noi . 
si asta era semnul ca ar trebui  sa ne fie rusine ca sintem romani . 
de ce ? 
pentru ca guvernul nu ne - a facut sa ne simtim demni ! 
ideea ca statul ar fi responsabil chiar si de asta mi se pare o exagerare menita a ascunde niste complexe ale noastre si neputinta fiecaruia in parte . 
am batut lumea aceasta in lung si - n lat . 
nicaieri si niciodata nu mi s - a spus ceva urit din cauza ca eram roman . 
dimpotriva ! 
pentru ca eram din tara lui Gica Hagi sau a Nadiei Comaneci m - am ales cu citeva complimente pe care nu le meritam . 
chiar nu am ridicat un pai pentru succesele celor doi . 
dar oricum nu am fost jignit , rau tratat sau ironizat pentru ca vin din tara numita Romania . 
e drept ca m - am ferit sa ajung in compania unor neamuri proaste , a unor mitocani ( cetatenie planetara ) . 
am incercat intotdeauna sa imi formulez opiniile fara sa - i lezez pe altii . 
si am evitat sa ma fudulesc sau sa ma pling ca vin dintr - o tara in care se traieste asa cum se traieste . 
si totusi , multi se vaita ca sint desconsiderati in strainatate pentru ca sint romani . 
pur si simplu nu gasesc o explicatie pentru asta . 
daca e vorba de atitudinea exagerata a vreunui mitocan chiar nu merita sa ne plingem . 
e mitocan si cu un englez , si cu un coreean , si cu un turc . 
de ce ne - ar rani cuvintele unui asemenea om ? 
mai sint insa si oameni care , in trecerea lor prin Romania , au patit tot felul de lucruri neplacute . 
si atunci se descarca pe primul roman care le rascoleste o astfel de amintire . 
in aceasta situatie , nu poti face mai mult decit sa ridici din umeri ! 
chiar nu - ti poti asuma tot ce se intimpla pe - ale vietii valuri . 
si daca cineva , in loc sa ne injure pentru cine stie ce poveste traita de el sau de vreun cunoscut , ne intreaba pur si simplu de ce nu sintem in stare sa facem ordine in iubita noastra tara , atunci cum reactionam ? 
ne simtim umiliti ca sintem romani ? 
i - o intoarcem in stilul nostru caracteristic sau pur si simplu inghitim in sec ? 
avem sau n - avem o raspundere pentru aiureala in care traim ? 
tine ea numai de guvern si de parlament ? 
e Romania de acum doar rezultatul haosului creat de istorie prin schimbarile ei de macaz ? 
sau ar trebui sa suferim nitel pentru fiecare dintre lasitatile traite , pentru fiecare compromis acceptat ? 
ideea ca sintem judecati prost pentru ca sintem romani mai ascunde ceva . 
Mascheaza o justificare a neputintei . 
sint destui cei care vor totul peste noapte sau se vad cit ai zice peste in virful piramidei . 
si , daca nu se intimpla ca in visele lor , sterg repede cauzele si explica grosolan ca esecul lor vine de la faptul ca s - au nascut romani . 
in realitate , e vorba doar de perdanti . 
a raspindi acest tip de judecata , care ascunde fie slabiciunile unui om , fie ale noastre , ale tuturor , mi se pare mai mult decit stupid . 
e un mod de a mai turna putina apa la saminta nationalismului din multe capete infierbintate . 
e mai degraba o atitudine menita a inhiba curajul celor dotati , care sint gata sa incerce o iesire victorioasa in lume . 
daca vreun mitocan va jigneste cu ceva legat de originea dumneavoastra , incercati doar sa il convingeti de contrariu . 
este suficient pentru a ascunde si celelalte lucruri de care sintem responsabili cu totii si de care , fara sa stie mitocanul respectiv , chiar ar trebui sa ne fie rusine ! 
