am inteles tragedia care ne paste cind am citit un articol dintr - un ziar financiar . 
era vorba despre guvernul de la Praga care amina privatizarea sectorului energetic . 
si acolo am aflat despre o operatiune care vine ca un val urias peste noi . 
Cehii fac eforturi sa pastreze in miinile statului industriile strategice si se tem ca de dracu' sa implice capitalul strain intr - o proportie prea mare in aceste domenii . 
e vorba , in primul rind , de energia electrica si de gaz metan . 
ba guvernul ceh i - a obligat pe cel mai important producator de energie electrica si pe cel mai mare distribuitor de gaz sa cumpere o parte din actiunile detinute de municipalitati in activitatea de distributie . 
Plicticoasa si fara farmec stire . 
dupa cum neobservata trece reclama " Distrigaz - Sud " publicata ritmic in citeva ziare . 
numai faptul ca tot vorbim de privatizare accelerata , de regiile autonome cu costuri hipopotamice m - a facut sa caut date despre situatia gazului in alte tari europene . 
si abia in acel moment am inteles ca populatia Romaniei se afla la un pas de o incredibila tragedie . 
in cautare disperata de bani , dar si din nevoia de reforma , Romania e obligata sa privatizeze . 
n - am fost in stare sa scoatem parale pe fabrici mici , pe hoteluri , pe societati comerciale bunicele . 
le - am lasat sa se tiriie si sa fie devalizate de cei interesati . 
apoi le - am dat pe aproape nimic . 
au mai ramas citiva cai morti si citeva regii esentiale . Distributia apei , distributia gazului natural si distributia energiei electrice . 
adica apa , incalzirea si lumina , trei componente de baza ale existentei tuturor , indiferent de domiciliu , virsta , profesie sau stare sociala . 
fara indoiala ca directorii din aceste regii , inclusiv din ministerul de resort ( la gaz si energie electrica ) , sustin privatizarea . 
scapa de o mare belea , basca avantajul substantial al negocierilor . 
la o retea de distributie de gaz negociata cu singe rece se poate obtine un comision de peste o suta de milioane de dolari pe linga pretul de vinzare - cumparare . 
cine duce tratativele si directioneaza bine banii rezolva problema unui partid . 
la fel , comisionul pentru distributia apei in Bucuresti poate sari si el de o suta de milioane de dolari . 
stiti ce inseamna sa dai distributia gazului pe mina lui John & John sau Serghei & Serghei ( nume generice ) ? 
in cazul gazului natural sau in cazul apei , John & John , firma cu zece banci in spate ( din Anglia , SUA , Australia sau Germania ) , vine si - ti creste pretul la metrul cub cu cit vrea ea . 
si - l mareste de cinci ori sau de zece ori . 
si daca vrei sa faci caldura ori sa ai apa , platesti de - ti sar ochii . 
acesta e si motivul pentru care retelele de apa , gaz si energie se vind extrem de scump . 
sumele in joc sint de - a dreptul fabuloase pentru ca si veniturile sint pe masura . 
atita doar mai trebuie spus . 
ca Franta , Cehia , Italia si multe alte tari europene , in ciuda faptului ca au cetateni mai instariti , capabili sa suporte mariri ale pretului , nu au privatizat reteaua de distributie a gazului metan . 
ea este in continuare sub controlul majoritar al statului . 
in cazul apei si al energiei electrice , au luat - o cu usurelul . 
reversul medaliei e la fel de tragic . 
la curent electric , monopolul a adus cresteri de pret . 
la gaz , la fel , plus exploziile nenumarate din cauza unor retele nesigure , invechite si periculoase . 
daca ramin la stat , nu se pot intretine decit cu credite enorme luate de guvern din strainatate . 
iar banii imprumutati se vor regasi doar in parte pentru ca se vor volatiliza si ei pe drum . 
la fel si cu apa . 
daca se privatizeaza reteaua , patura saraca a populatiei intra in colaps financiar . 
daca nu , vom avea apa de calitate proasta , pierderi enorme si strazi sparte peste tot . 
la apa si la gaz , situatia e cum nu se poate mai nenorocita . 
daca nu vindem , crapam acasa , pe drum sau la spital , daca vindem , ne sufocam din cauza preturilor . 
operatiunea de privatizare in aceste domenii se apropie vertiginos , si ea implica riscuri serioase daca este facuta fara cap si doar sub presiunea banilor pentru buget , pentru partide si pentru buzunarele celor care o decid . 
in cele din urma , va trebui sa facem presiuni asupra factorilor de raspundere pentru ca aceste domenii strategice sa beneficieze de aportul strain de capital , dar sa nu fie vindute in intregime . 
se pare ca solutia este de a pastra totusi majoritatea actiunilor in miinile statului pentru a nu - i lasa pe romani ( cu venituri infinit mai mici decit ale francezilor , nemtilor sau italienilor ) la discretia totala a neiertatorului capital strain . 
pentru prima data mi - e groaza ca de moarte de privatizare ! 
