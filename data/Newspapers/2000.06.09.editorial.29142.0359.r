fac pariu ca in aceste zile taranistii se dau de ceasul mortii sa afle motivele pentru care Calin Catalin Chirita n - a trecut in turul doi al alegerilor pentru postul de primar general al Bucurestilor . 
si in loc sa mearga la radacina lucrurilor , vor cauta un tap ispasitor , sau chiar doi - trei , numai si numai pentru a evita adevaruri dureroase . 
iar daca la sfirsitul polemicilor vor ajunge la vreunul , cu siguranta ca acesta se va referi mai ales la dusmani , si nu la ei insisi . 
iata de ce incercam sa - i ajutam cu citeva raspunsuri la intrebarea : de ce a cazut Chirita ? 
cea mai importanta cauza pentru care candidatul taranistilor a inregistrat un esec nu tine de Chirita insusi . 
in ultimii ani , CDR , dar mai ales taranistii , au inregistrat o scadere vertiginoasa de popularitate . 
ceea ce s - a intimplat cu Marin Lutu , primar la sectorul 4 , cu Dumitru Branc , primarul de la Arad , cu casele date de secretara lui Viorel Lis a creat o impresie deplorabila . Adica , si taranistii misculeaza pe la primarii ! 
evident , la toate acestea trebuie adaugata prestatia generala a coalitiei de dupa 1996 . 
sa nu uitam ca pe Bucuresti CDR a inregistrat la alegerile de duminica trecuta nu mai mult de 17 % , fata de 1998 , cind au obtinut 50,5 % ( in contul lui Viorel Lis ) , iar in 1996 , cind au luat , nici mai mult , nici mai putin , 38,1 % . 
or , cu 17 % , cit au obtinut in aceste ultime alegeri , nu aveau cum sa - si promoveze candidatul in turul doi , daramite sa - l scoata si primar . 
faptul ca taranistii au vrut sa cistige tot sub sigla CDR n - a impresionat pe nimeni . 
or fi bucurestenii satui de politica , dar nici asa de naivi sau de straini de viata nu sint incit sa nu - si dea seama ca , la alegerile pe Capitala , sub semnul CDR nu mai e decit PNTCD . 
Conventia Democratica n - a mai fost formata decit din aceiasi taranisti , ambalati in sigla fostei aliante , victorioase in 1996 si 1998 . 
calculul lor ca alegatorii vor cadea pe spate cind vor vedea “cheia” si CDR s - a dovedit gresit . 
mai mult , izolarea taranistilor in spatele vechiului simbol electoral a permis o mai usoara identificare a lor . 
si astfel , multi dintre cei dezamagiti de prestatia pe Bucuresti , precum si pentru cea pe tara au putut sanctiona mai usor . 
esecul lui Calin Catalin Chirita ne arata ca nemultumirile fata de realizarile actualei coalitii aflate la putere se deconteaza cel mai sever la taranisti . 
a doua cauza importanta a esecului vine de la predecesori . 
de cite ori poate fi pacalit un bucurestean ? Raspunsul e simplu . 
nu mai mult de trei ori . 
s - a pacalit o data cu Crin Halaicu , a fost pacalit inca o data cu Victor Ciorbea si s - a ars si cu Viorel Lis . 
sa li se ceara bucurestenilor sa voteze de zece ori tot felul de persoane necunoscute , fara sa “pipaie” , sa se indoiasca sau sa refuze , e prea mult . 
din acest punct de vedere , taranistii au gresit scotind la bataie un om cumintel , fara o imagine publica consolidata inainte de inceperea campaniei electorale . 
si taranul roman zice , urciorul nu merge de prea multe ori la apa ! 
de cite ori credeau taranistii ca pot incerca orice varianta si rezultatul va fi acelasi ? 
uite ca s - a spart si , pentru prima data in cei zece ani , Bucurestii nu mai sint fief - ul CDR ! 
ultimul fapt , dar nu cel din urma , care a dus la insuccesul lui Chirita a fost scandalul FNI . 
peste noapte , Calin Catalin Chirita a fost descoperit in Consiliul de Administratie al CEC care a “cotizat” la FNI . 
sint gata sa fac pariu ca acest Chirita n - a avut nici un rol in sedinta in care s - a semnat cumpararea de actiuni la SOV Invest . 
a fost un simplu figurant . 
prin ce a aratat pina acum , Chirita nu pare a fi un versat om de afaceri . 
a fost pus si el in Consiliul de Administratie mai mult de umplutura . 
si pentru ca , in conformitate cu algoritmul , seful trebuia sa fie taranist , tot pe baza de policromie algoritmica , in Consiliul de Administratie a mai fost adaugat un taranist care sa ciuguleasca si el cite ceva din binefacerile puterii . 
cu citeva ore inainte de incheierea campaniei electorale pe Bucuresti , Calin Catalin Chirita , cu aerul sau de baiat bun si cuminte , a primit un pumn in plex care l - a lasat fara respiratie si l - a pagubit si de punctele hotaritoare in competitia cu Traian Basescu . 
lectia aceasta e simpla ca lumina zilei . 
daca vrei sa te bagi in politica , te feresti de orice . 
trebuie sa te gindesti de zece ori cu cine stai la masa , ce semnezi , ce vorbesti si unde te duci . 
chiar si linga cine te fotografiezi . 
altfel , intr - o buna zi , o bere bauta cu Miron Cozma te poate costa o cariera si doua fabrici . 
ba , te mai cerceteaza si politia , si te mai paraseste si nevasta . 
