multa vreme ne va starui in memorie imaginea Papei imbratisindu - se cu Patriarhul si apoi , a celor doi trecind cu automobilul printre zecile de mii de oameni sau oficiind in fata a sute de mii de credinciosi romani . 
aceste secvente au facut ocolul lumii si au forta unui capital de suflet . 
de fapt , pentru prima data in acest mileniu , doua biserici surori , rivale de secole , s - au intilnit intr - un moment de fraternitate spirituala . 
mesajul de pace si de apropiere al celor doua biserici crestine , una a Apusului si cealalta a Rasaritului , poate fi considerat ca o prelungire a preocuparii lor vizibile si in plan politic . 
intr - un anume fel , putem socoti ca " razboiul rece " si " zidul Berlinului " existente si in planul credintelor religioase , au luat sfirsit si ca intre cele doua lumi reincepe o complicata lucrare de colaborare , de apropiere , de infratire . 
ceea ce a inceput sa prinda viata in spatiul economic sau in cel politic s - a continuat , prin venirea Papei , si in cel religios . 
caci apropierea si integrarea Romaniei in lumea vestica nu se pot face doar pe baza unei comunicari partiale . 
or , prin vizita papala , romanii si biserica lor devin parte a dialogului european . 
cu siguranta ca Papa Ioan Paul al II - lea a venit cu gindul la credinciosii sai , oprimati atita vreme si pe care nu i - a vizitat niciodata . 
dar cu o admirabila generozitate , Sfintul Parinte a lasat ca acest fapt sa treaca pe planul al doilea si a dat intiietate dorintei Vaticanului si lumii catolice de a contribui la unitatea celor care cred intru Cristos . 
la Bucuresti , Papa a spus ieri ca mileniul urmator ar trebui sa ne aproprie si sfirsitul sau ar trebui sa ne gaseasca " daca nu uniti , atunci macar mai aproape de comuniunea deplina " . 
acest semnal chiar merita luat stricto sensu , iar cele doua biserici nationale , cea Ortodoxa si cea Greco - Catolica , ar trebui sa inceapa un drum hotarit al reconcilierii si colaborarii fratesti . 
pentru aceasta , credinciosii au un rol covirsitor . 
ei sint cei chemati sa ceara preotimii pasi de prietenie si intelegere , iar nu zarva si pretexte de hartuiala . 
cum bunul simt al romanilor , credinciosi ai celor doua biserici , a dovedit ca poate tine calea dreapta , nu ne ramine decit sa exercitam aceeasi presiune si asupra clasei politice , in asa fel incit progresul sa se produca . 
zilele acestea luminoase si pline de speranta au un mare pret pentru istorie doar in masura in care vom reusi sa facem din ele momentul unei mari schimbari de atitudine . 
nenorocirea noastra din ultimii ani vine de la faptul ca , dupa atitea sperante desarte si promisiuni neimplinite , nu mai credem in nimic . 
ne indoim de toate , nu mai speram in steaua noastra si traim mai mult cu placerea de a hrani raul . 
or , aceste momente de mare optimism n - ar trebui pierdute cu nici un pret . 
si ma refer nu la credinciosi si la oamenii simpli , ci la clasa politica . 
numai intimplarea face ca pe neasteptate sa ne trezim cu imprejurari propice pentru o relansare a increderii . 
e mai mult soarta decit rezultatul trudei lor . 
dar si asa , aceste zile faste ar trebui transformate intr - o piatra de capatii . 
de la ele ar putea incepe o lunga perioada sub semnul constructiei , al seriozitatii , al tolerantei , al cinstei si daruirii pentru interesele natiei . 
daca politicienii nostri vor socoti ca au facut o mare isprava care le este de - ajuns pentru a - si justifica pozitiile , daca se vor fuduli si vor continua cu micimea lor deja cunoscuta in a se bate pentru avantaje trecatoare , atunci de buna seama ca si aceasta oportunitate a Romaniei se va risipi . 
mi - e teama ca multi vor incepe sa ingroape in cirteala frumusetea acestor momente . 
sint destule puncte slabe pentru a le transforma in pretext de indoiala si pesimism . 
asta inseamna sa recadem in jeluirea care paralizeaza toate energiile romanilor . 
n - ar fi mai profitabil sa incercam un alt ton , un alt registru de atitudini ? 
iar politicienii sa inteleaga ca fara o asemenea schimbare , pentru ei nu mai exista decit clopotele care sa le anunte retragerea ? 
vom vedea oare din partea parlamentarilor , a guvernului si a presedintiei o schimbare de macaz ? Va intelege natiunea ca Romania are o mare sansa si ca ea nu se poate implini decit prin eforturile fiecaruia ? 
biserica ne indeamna sa fim increzatori ! 
oamenii politici trebuie sa ne dovedeasca acum ca avem temeiuri pentru a crede ca sintem in fata unui viitor cu adevarat european . 
