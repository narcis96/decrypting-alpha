din cind in cind , o trasatura esentiala a romanilor - simtul umorului - e contrazisa violent de institutiile statului roman . 
zilele trecute , ministrul turismului s - a razboit cu un spot publicitar al unei companii de telefonie mobila . 
Dan Matei Agathon era indignat ca sloganul zicea : Vara asta nu vezi Marea Neagra si pretindea ca propozitia aceasta ar aduce prejudicii insemnate nu doar eforturilor sale ca ministru , ci si statului roman . 
ieri , o alta institutie a statului nostru democratic , Consiliul National al Audiovizualului , a inceput un fel de razboi cu o alta companie de telefonie mobila pentru ca a difuzat un mesaj publicitar pe baza unui banc cu blonde . 
probabil ca si Ministerul Turismului , si CNA rezista cu greu la alternantele de temperatura din aceste zile de vara . 
intre caldura mare si ploi racoroase , celulele nervoase se dilata si se string , nascind cite o idee . 
CNA , in loc sa lupte cu expansiunea mediatica a lui Adrian Paunescu si cu ilegalitatile comise de OTV si Dan Diaconescu , si - a gasit o tinta demna de Don Quijote . 
el se bate acum cu bancurile cu blonde ! 
de ce ? 
pentru simplul motiv ca s - a suparat o doamna si pentru ca glumele folosite sint inspirate din anecdotica urbana referitoare la persoanele blonde de sex feminin , aducind atingere demnitatii acestui grup de persoane prin sugerarea ideii de inteligenta redusa a membrelor lui . 
mai mult , bancurile cu blonde contravin si Legii nr . 148 / 2000 in care se arata ca este interzisa publicitatea care aduce prejudicii imaginii , onoarei , demnitatii si vietii particulare a persoanelor . 
pe cale de consecinta , sintem obligati a intelege ca si toate bancurile cu politicieni aduc prejudicii acestora , inclusiv onoarei , demnitatii si imaginii lor . 
si daca acceptam un asemenea lucru ( unii chiar se chinuiesc sa ne oblige ) , ce , politistii sint mai prosti ? ! 
ei de ce n - ar beneficia de prevederile aceleiasi legi ca si blondele , ca si politicienii ? 
si vinatorii de ce ar mai fi facuti mincinosi ? 
nu fac ei parte dintr - o asociatie serioasa , condusa chiar de premier ? 
de ce nu interzice CNA - ul si povestile vinatoresti din programele de televiziune ? 
mai mult , intr - o asa mare saracie de umor , guvernul ar putea decide sa se interzica toate glumele cu Radio Erevan intrucit asemenea bancuri neprincipiale prejudiciaza relatiile Romaniei cu Armenia si ii afecteaza pe armeni care sint niste oameni extrem de inteligenti . 
si frizerii , ce vina au ? 
ei de ce n - ar beneficia de protectia legilor ? 
pe baza aceluiasi principiu , Romania ar trebui sa deschida si o dezbatere la ONU , si una la UNESCO . Vlad Tepes a fost un domnitor onorabil , un erou din panteonul istoriei romanesti . 
atunci , de ce fac americanii filme defaimatoare despre el ? 
( de altfel , statul roman chiar a incercat sa se razboiasca prin strainatate , straduindu - se sa schimbe diverse perceptii asupra Romaniei , dar n - a reusit decit sa stirneasca zimbete . ) 
nu sint un suporter infocat al celor doua reclame . 
si cea cu blonda proasta , si cea cu Marea Neagra nu sint de antologie , putind fi consemnate doar intr - un inventar de mediocritati . 
dar a deschide o lupta institutionala cu acestea este ca si cum ai cere celebrei firme de asigurari Lloyd sa incheie si contracte de asigurare pentru prostie , si sa despagubeasca la maximum . 
cine are curajul sa se asigure ? 
