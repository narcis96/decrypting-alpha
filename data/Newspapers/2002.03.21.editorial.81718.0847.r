in numarul de ieri scriam despre incercarea timpita a PSD de a face din Traian Basescu unul dintre responsabili in cazul unui esec al demersului de aderare la NATO . 
innebuniti de atacurile presedintelui PD , oamenii lui Adrian Nastase sint dispusi sa inventeze orice . 
iar primarul general ii seaca la capitolul coruptie . 
de cele mai multe ori , marinarul are dreptate . 
ii prinde cu ocaua mica si taie in carne vie . 
de ce ? 
pentru ca pesedistii sint descoperiti , iar Traian Basescu are nevoie disperata de capital politic . 
face ciocul mare si urla ca o trompeta solitara a natiei . 
ar fi pacat sa intelegeti ca presedintele PD este un cavaler al dreptatii . 
si in cazul sau , comportamentul are dubla masura . 
pentru adversari , e muma padurii si clopot de alarma . 
pentru prieteni , miere ( ca sa nu zic mai mult ) . 
a infierat Traian Basescu SNTR - ul pasuit de guvern ? 
cu fierul rosu ! 
a zis acelasi Traian Basescu ceva despre milionul de dolari dat de acelasi SNTR la ziarul " Ziua " in anul 2000 ? 
a tacut ca o ciuperca pe un balegar . 
si pentru ca tot e asa de grijuliu primarul nostru cu SNTR , Ioan Nicolae si PSD , a zis el ceva despre alti 280.000 de dolari dati aceluiasi ziar " Ziua " in 2001 ? 
in aceasta problema , galagiosul primar a facut ciocul mic . 
dumneavoastra , cititorii , veti zice , poate prea cinstitul Basescu nu stia . 
nici vorba ! 
exista destule rapoarte ale organelor de control din institutiile statului . 
unele au fost publicate si in ziare . 
Basescu a mustacit ca iepurasul . 
n - au fosnit nici frunzele din jur . 
ar putea cineva sa invoce ca nu - i domeniul sau . 
dar exista si o afacere discutabila incheiata in Primaria Capitalei . 
despre asta , Traian Basescu stie . 
a fost sesizata de Ovidiu Grecea , pe cind era seful Corpului de Control al primului - ministru Radu Vasile . 
a fost sesizata si de Consiliul Concurentei . 
a mai fost incriminata si in Raportul Corpului de Control al primului - ministru Adrian Nastase , condus de Victor Ponta , raport care a dus la dizolvarea Consiliului General al Capitalei . 
au fost zeci de semnalari in presa . 
pe vremea lui Viorel Lis s - a desfasurat o licitatie indoielnica , in baza careia o firma - BETA CONS SRL - a cistigat " activitatea de modernizare si extindere constructii de afisaj " si a devenit beneficiara principalelor locatii din  Bucuresti , incheind un contract pentru numai trei dolari pe luna pe fiecare panou . 
institutii ale statului si presa au semnalat caracterul dubios al afacerii si faptul ca Primaria Capitalei pierde cam un milion de dolari pe an . 
l - ati auzit vreodata pe Traian Basescu sa incrimineze aceasta afacere ? 
zice doar , e legal , dom’le , nu s - a incheiat pe vremea mea si cu asta basta ! 
nu scoate o vorbulita ca pe vremea sa , in octombrie 2000 , pentru aceeasi afacere supermanoasa s - au acordat drepturi suplimentare pentru BETA CONS SRL si s - a extins contractul de la 15 la 20 de ani . 
altora , Traian Basescu le da panourile jos , ii amendeaza si face circ , in vreme ce BETA CONS SRL ridica panouri pe autorizatii expirate , le plaseaza unde vrea si plateste trei dolari pe bucata ( daca o face ) . 
cind este vorba despre BETA CONS , Basescu nu se mai lupta cu coruptia . 
trece la iepureala . 
nici Adrian Nastase , in ciuda rapoartelor primite si a aranjamentelor de la primarie , nu - l mai acuza pe Basescu . 
nici cu milionul de dolari platiti la " Ziua " cind Basescu era in guvern . 
si nici Basescu nu - l acuza pe Nastase cu cei 280.000 de dolari platiti de SNTR tot la " Ziua " pe vremea actualului guvern . 
la relatii comune , politica amindurora este de pis - pis . 
l - a acuzat Basescu pe Viorel Lis ? 
a contestat in justitie contractul ? 
sa nu rideti ! 
cei mai incrincenati aparatori ai contractului de trei dolari pe panou sint chiar cei de la oficiul juridic al Primariei Capitalei . 
ei tin mortis ca municipalitatea sa nu cistige nici un dolar in plus in timpul mandatului lui Basescu . 
de ce ? 
Traian Basescu e fiara cind e vorba de adversarii sai . 
cind e vorba de prieteni , poti sa stergi cu el pe jos si peste legi fiindca nu zice nici mic . 
e Doua Fete cit cuprinde . 
si gura mare , pina te apropii de camasa lui . 
p . S .. Veti intelege ca actionarul majoritar in BETA CONS este o firma off - shore din Cipru . 
