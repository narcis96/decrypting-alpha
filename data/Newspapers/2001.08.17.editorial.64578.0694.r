nu e ziulica de la Dumnezeu sa nu vezi trosneli prin ziare . 
unele trebuie insa citite printre rinduri sau chiar pe dos . 
Bunaoara , Ziua , de o bucata de vreme , toaca la Nicusor Nastase ( patronul discotecii Vox Maris ) si la Liviu Mihaiu ( redactor - sef adjunct la Academia Catavencu ) . 
ba , in sondajele de pe Internet , ziarul condus de Sorin Rosca Stanescu a incercat sa afle raspunsul cititorilor la intrebarea : Este Liviu Mihaiu un jurnalist vindut escrocilor ? . 
mult tupeu trebuie sa mai ai in Romania de azi incit sa ignori , ca bolovanul , toate cele spuse despre tine , sa nu - ti vezi birna din ochi si , cu o dezinvoltura de inconstient , sa te urci cu picioarele pe oricine . 
poate ca raspunsuri la fel de interesante am fi aflat daca in sondajul respectiv , in locul numelui lui Liviu Mihaiu ar fi fost pus chiar cel al directorului ziarului Ziua . 
sa ne intoarcem putin in timp . 
inainte de 1996 , Ziua a fost dusmanul de moarte al presedintelui Ion Iliescu si al PDSR . 
povestea cu Iliescu - KGB si cu fantomaticul Igor Botnariciuc pe unii i - a distrat , iar pe altii i - a facut sa creada ca - i adevarul gol - golut . 
dupa alegerile din 2000 , Ziua a schimbat directia in ce - l priveste pe Ion Iliescu . 
dragoste desavirsita ! 
anul trecut , Ziua a avut contracte de publicitate de un milion de dolari de la Societatea Nationala Tutunul Romanesc . 
evident , in disputa privatizarii societatii s - a vazut ca ziarul a jucat intr - un fel aparte . 
tot in anii trecuti , Radu Berceanu era un fel de client - abonat ca personaj pozitiv . 
cite sute de mii de dolari publicitate au platit firmele de stat pe contractele cu Ziua ? 
numai Curtea de Conturi ne - ar putea spune ! 
de indata ce a intarcat balaia de la Ministerul Industriilor , Ziua a inceput un atac la adresa lui Gheorghe Olteanu , seful Corpului de Control din Ministerul Industriei si Resurselor . 
au fost folosite argumente multiple , dar nu s - a spus un lucru . 
ca Olteanu n - a fost de acord cu alocarea unor fonduri de publicitate pentru Ziua . 
daca luam la puricat si alte trosneli din Ziua descoperim destula negazetarie si putem intelege incasarile exagerate in raport cu tirajul . 
mai observam ca , de la un moment dat , atacurile ziarului inceteaza si in locul lor apare publicitatea . 
or fi nebuni toti cei care povestesc prin oras despre presiunile jurnalistice exercitate asupra unor societati pentru a contracta publicitate ? 
sa nu mai vorbim despre articolele critice ale ziarului la adresa unor firme de panotaj , cind aproape toata lumea cunoaste interesele unor actionari de la Ziua intr - o firma cu acelasi profil , numita Beta Cons . 
si de la Beta Cons , scamele pe care ziarul le ia aproape saptaminal de pe reverele lui Traian Basescu , primarul pe teritoriul caruia functioneaza firma , sint tot o legatura discutabila intre presa si interese . 
chiar daca incearca sa - l scoata basma curata pe Irinel Columbeanu ( una dintre poamele financiare ale tranzitiei ) , Ziua este un campion al pietei , riscind sa ramina corigent la deontologia profesionala . 
cazul in speta este cunoscut si politicienilor , si politistilor , si jurnalistilor , devenind familiar pina si pisicilor din cartier . 
dar daca luam Curierul National si alte publicatii , observam lesne ca Ziua nu este un caz singular . 
mai sint si televiziuni care cer si mai sint si grupuri media care primesc . 
oricit ar parea de trist , presa romaneasca are si ea pacatele tranzitiei . 
pe alocuri , pixul , microfonul si camera de luat vederi seamana cu niste instrumente de operat la drumul mare . 
dar cu cravata si in numele libertatii de informare . 
