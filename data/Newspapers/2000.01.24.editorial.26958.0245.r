citeva dintre trompetele natiei tuna si fulgera impotriva jeepurilor . 
si Silviu Brucan , in revopsita sa atitudine provestica , nu - si poate stapini ura de moarte fata de aceste automobile - nici limuzina , nici camion . 
ele enerveaza pe mai toata lumea . 
tot felul de smenari , de imbogatiti peste noapte , de hoti si pipite si - au cumparat masina asta nitel cam grosolana ca design . 
ea a devenit un fel de dusman si , in acelasi timp , un simbol . 
inainte de a va supara si dumneavoastra si de a cere cajeep - urile ( jep , cum zic romanii ) sa fie interzise sau incendiate in piata publica , eu zic sa ne gindim putin . 
tipul acesta de masini s - a nascut pentru razboi . 
ofiterii le foloseau ca sa se deplaseze mai usor pe la trupele de infanterie , inclusiv pe la diviziile de tancuri . 
erau bune pentru ca puteau cara cinci - sase soldati , plus o mitraliera , si cu un jeep puteai trece prin paduri , mlastini , hirtoape . 
din cite stiu , chiar si celebrul jeep fabricat de Mercedes a avut la origine o comanda enorma pentru armata Arabiei Saudite . 
in America , jeepul a devenit masina fermierului . Cu el a carat , cu el s - a aprovizionat , cu el s - a dus pe cimp , si tot cu el si - a dus familia la picnic sau la petrecere . 
cu vremea , jeepul a devenit masina buna la toate . 
cum a prins el in Romania ? 
foarte simplu ! 
cei care au cistigat niste bani s - au intrebat cu ce masina pot merge pe strazile lui Halaicu ( pe vremea lui Halaicu ) si ale lui Lis . Si cu ce masina pot sa ajunga si la Tartasesti , si la munte ? 
sa si transporte ce au nevoie , sa nu ii loveasca timpitul care circula aiurea si sa nu se rupa pe drumurile de tara ? Raspunsul a fost unul singur . 
jeepul ! Si asa s - au inmultit masinile astea ca dracu' . 
Bucurestii te intimpina peste tot cu jeepuri , de la hirburi pina la Range Rover scumpe . 
ele sint si semnul unui snobism al " fluturilor de lampa " . Dar si semnul fricii multora fata de soferii tembeli , si semnul spaimei ca dupa orice ninsoare risti sa ramii impotmolit chiar si pe o strada laterala a Capitalei , daramite in provincie sau in munti . 
si , in acelasi timp , reprezinta nevoia de a cara . 
si , pentru ca , pe linga firme si oameni de actiune , multi papagali si - au cumparat astfel de masini , ele au devenit semnul bunastarii , ba chiar al dispretului fata de cei saraci . 
ceea ce iarasi nu este corect . Jeepul nu are nici o vina . 
este , de regula , o masina extraordinara , puternica , buna in orice situatie . 
pentru Romania e chiar masina ideala . 
de vina sint doar cei care n - au fost in stare sa puna mina pe minuitorii de bani negri . 
simbata si duminica , Romania a fost asaltata de zapezi . 
prin Bucuresti , masinile mergeau ca niste giste bete pe un lac inghetat . 
singurii care se descurcau erau cei cu jeepurile , hulitele masini ale tranzitiei . 
dupa Silviu Brucan si alti cirtitori , masinile acestea reprezinta decaderea , risipa . 
dupa mintea lor era mai bine ca proprietarii sa investeasca intr - o fabrica de ulei , de mobila , de ace , brice etc . si sa mearga acasa cu Oltcitul sau cu Dacia ca sa fie patrioti , chit ca dupa colt ar fi ramas inzapeziti ori innamoliti . 
mai mult , ca sa stirneasca indignarea oamenilor simpli , aceste gazete de perete ambulante au umflat preturile . 
au zis ca masinile acestea , care seamana adeseori cu un bivol pe roti , costa cam o suta de mii de dolari . 
vorba goala ! 
cu banii pe care i - ai da pe orice alta masina noua , poti sa - ti cumperi din Vest un jeep vechi de citiva ani cu care sa supravietuiesti pe drumurile romanesti . 
buba e ca " animalele " acestea de tractiune consuma mult . 
trage benzina precum balena apa . 
ceea ce inseamna ca sint de - a dreptul inaccesibile pentru omul obisnuit , strins la colt si de pretul chiriei , si al telefonului , si al incalzirii si al transportului in comun . 
ce ne facem atita vreme cit doar 3 la suta din populatie cistiga suficienti bani pentru a - si putea cumpara un asemenea mijloc de deplasare ? Si ce bun ar fi pe vremea asta cu inzapeziri , cu proaste , cu administratia care doarme linga sobita ! 
sa - i impuscam pe toti cei care si - au cumparat jeep ? 
sa - i dam afara din tara pentru ca sfideaza ? 
n - ar fi mai simplu sa ne infuriem pe primari si pe Traian Basescu , pe motiv de drumuri , si pe Decebal Traian Remes ca nu - i in stare sa dezghete economia pina acolo unde fiecare ar putea cistiga bani sa - si cumpere inclusiv un jeep ? 
condamnarea jeepurilor e un fel de sa moara capra altora ( mai ales ca la unii e de furat ) ! 
e chiar o reactie socialista asupra unei masini impuse mai putin de mofturi si mai mult de conditiile din Romania . 
si chiar o forma de oftica . 
oameni buni , daca puteti scapa de somaj sau de o slujba la stat , chiar merita sa va faceti o firma , fie si numai pentru ca pe asemenea vremuri proaste sa umblati cu un jeep . 
hulita si blestemata masina cu tractiune pe patru roti e chiar o descoperire extraordinara . 
