uite ca a venit vremea ca toate creditele grupului Paunescu sa ajunga la AVAB , adica la acea strunga unde se iau ultimii bani dintr - o afacere muribunda . 
faptul ca a ajuns la AVAB cu o datorie de 184 de milioane de dolari reprezinta cel putin o nota ( printre ultimele ) proasta pentru PDSR si Ion Iliescu . 
doi dintre favoritii lor ( George Constantin Paunescu si Razvan Temesan ) au ajuns tocmai buni de dat pe mina portareilor . 
celor care au uitat le reamintim ca , dupa 1990 , trecind cu bine de sperietura provocata de caderea lui Ceausescu , lucratorul in comert exterior George Constantin Paunescu a izbutit contracte spectaculoase cu institutiile statului . Ba importuri de combustibili , ba de produse alimentare , ba de electronica . 
Preferatul puterii de atunci a crescut intr - un an cit altii in doua decenii , devenind omul de afaceri - emblema al regimului Iliescu . 
George Constantin Paunescu este autorul unui concept unic de facut bani in confuzia tranzitiei . 
el a fost denumit pompos " inginerie financiara " si inseamna , mai pe intelesul tuturor , un anume fel de a invirti banii . 
iei de ici , de colo , muti dincolo , contractezi si intermediezi , urmind sa platesti dupa ce se produce nu stiu ce , iar sursele sau investitorii sa - si recupereze banii cine stie cind . 
Ingineria financiara inseamna sa n - ai mare lucru , dar sa - i convingi pe altii ca tu le invirti banii intr - un mod inteligent si , la urma , se aleg cu profit si cei care i - a pus in joc , si cel care i - a ametit . 
" extraordinara " inventie a lui George Constantin Paunescu frizeaza absurdul si prostia ( a autoritatilor , evident ) . 
fratele Paunescu facea rost de bani din strainatate pentru tot felul de afaceri abracadabrante . 
biletele sale la ordin pe care aducea banii de peste granita erau garantate , de regula , de Bancorex . 
daca George Constantin Paunescu nu restituia banii la termen , banca de stat onora biletele fara sa cricneasca . 
si de fiecare data cind venea termenul scadentei , pe vremea PDSR si a lui Razvan Temesan , George Constantin Paunescu platea cu un alt bilet la ordin , garantat tot de Bancorex . 
procedura a luat sfirsit o data cu stoparea bunavointei politice si cu debarcarea lui Razvan Temesan . 
banca a dat faliment , sleita de atitea scurgeri de fonduri si inginerii financiare . 
datoriile ei eu fost preluate la datoria publica . 
afacerile fantasmagorice ale fratilor Paunescu s - au prabusit rind pe rind , doar citeva dintre ele raminind inca in picioare . 
grupul lor de firme a initiat un sir nesfirsit de procese , iar inventatorul ingineriilor financiare a plecat in strainatate . 
ultima data a mai aparut in Romania intr - o fotografie in care se afla in compania sotilor Clinton ( aproape sigur ca pret al unei sponsorizari facute la Washington sau New York ) de la care ar fi obtinut si unul - doua telefoane de bunavointa la Bucuresti . 
sub pretextul unui tratament prelungit in strainatate , George Constantin Paunescu nu s - a mai intors in tara , asteptind cu emotie ca PDSR sa revina la putere , si el sa se intoarca la rolul de primadona a economiei romanesti . 
oricit de elocvent este parcursul acestui scandal celebru in Romania postdecembrista , el este inca departe de o solutie corecta si de socoteala finala . 
dupa toate probabilitatile , datoriile ajunse la AVAB ale firmelor pastorite de George Constantin Paunescu vor fi cumparate pe un pret de nimic de o firma indaratul careia se afla tot aiuritorul " inginer financiar " . 
de executat , nici vorba . 
romanul , pe linga ca a platit cu virf si indesat toate gaurile facute de biletele la ordin avalizate de Bancorex , nici macar cu atita nu se poate racori . Nu - l va vedea pe George Constantin Paunescu platind . 
intii de toate , pentru ca hatisul proceselor e departe de a fi descurcat . 
in al doilea rind , daca firma din strainatate va cumpara pe nimic datoriile de 184 de milioane dolari vom putea spune linistiti ca regimul Constantinescu a izbutit sa puna la cale un mecanism prin care sa se inchida rotund o mare afacere necurata din perioada regimului Iliescu . 
vinzarea datoriilor lui George Constantin Paunescu catre un paravan al aceluiasi " inginer financiar " pune capat , la modul simbolic , campaniei anticoruptie a lui Emil Constantinescu . 
cititorii vor intelege ca e vorba doar de neputinta acestuia . 
