chiar n - are nici o importanta daca un om care violeaza niste copii e politist , profesor , tehnician , galben sau de alta culoare , roman , neamt sau italian . 
da’ al cui este ? 
parintii cu ce se ocupa ? 
da’ mai avea frati ? 
si unde si - a facut studiile universitare ? 
parca daca si le - a facut la Sorbona ar fi mai putin pedofil decit daca le - a facut la Harvard sau la Timisoara ! 
intr - o tara normala , fara prejudecati , nu esti catalogat dupa culoarea parului , a ochilor sau dupa cetatenie . 
pur si simplu esti taxat pentru ce ai facut . 
de - aia justitia e oarba si de aceea spunem ca o tara este civilizata . 
noi , prin cuvintul lui Ioan Talpes , riscam sa parem o tara de artisti . 
fura unul un combinat . 
nu se pune , ca e de - al partidului de guvernamint ! 
unul de la serviciile secrete , beat , loveste o batrina pe trecerea de pietoni si o trimite pe lumea cealalta . 
stati putin , zic mai - marii nostri . 
e de la serviciile secrete ! 
a fost stresat de misiuni ! 
acum , in cazul lui Kurt Treptow , Ioan Talpes se poarta ca o baba . 
la fel si autoritatile . 
nu l - au priponit pe american . 
il protejeaza ca pe o libelula . 
mai mult , Ioan Talpes zice ca omul e si cetatean american , si e si personalitate ! 
consilierul prezidential pornit sa - l ajute pe prietenul sau de pe vremea cind lucrau amindoi alaturi de generalul Ilie Ceusescu , introduce in discutie o discriminare savanta . 
daca Treptow e american nu putem sa ne purtam cum scrie la carte . 
trebuie sa fim mai atenti . 
si , daca e savant , activitatea lui sexuala trebuie sa aiba si oarece conotatii intelectuale . 
sa avem pardon ! 
Ioan Talpes aduce in discutie doua elemente care n - au a face cu justitia . 
lasind sa se inteleaga faptul ca ar fi necesara o maxima atentie , consilierul prezidential face o greseala si mai mare . 
isi sporeste palmaresul cu inca o gafa politica . 
picura in mentalul colectiv inca un strop de spirit antiamerican . 
la cel semanat si intretinut de Corneliu Vadim Tudor si companiotii , adauga si Ioan Talpes ceva . 
daca pedofilul era roman ar fi fost luat cu japca . 
daca e american , stati sa nu gresim ! 
va imaginati ca , pe fondul dezbaterilor despre maresalul Antonescu , pe fondul isteriilor lui Corneliu Vadim Tudor , pe fondul intensificarii discutiilor despre consecintele aderarii Romaniei la NATO , in noiembrie , la Praga , o asemenea parere a consilierului prezidential nu face decit sa sporeasca un anume sentiment de frustrare , ba chiar stimuleaza o atitudine antiamericana . 
Dragalitul americanilor cind e vorba de o infractiune de drept comun , dar cu un mare impact psihologic asupra populatiei , nu face decit sa stirneasca o reactie adversa . 
din acest punct de vedere , toti cei care ascund datele cazului Treptow , toti cei care incearca sa gaseasca tot felul de circumstante aduc , in egala masura , deservicii . 
deservicii Romaniei si , in egala masura , Statelor Unite ale Americii . 
faptul ca Ioan Talpes amesteca promovarea istoriei Romaniei ( asa cum o vede el ) cu infractiunile sexuale ale unui individ ( fie el istoric , veterinar , vopsitor roman , maghiar , englez sau american ) nu face decit sa provoace resentimente ce nu folosesc nimanui . 
nici macar Domniei Sale . 
cu atit mai putin Romaniei si SUA . 
Dragalitul domnului Talpes crapa in alta parte ! 
