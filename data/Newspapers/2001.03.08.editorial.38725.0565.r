bag mina in foc ca ministrului de interne ii plac filmele politiste americane si ca s - a inspirat din ele cind a anuntat razbunarea sublocotenentului post - mortem Sasa Disici . 
prea seamana scenele ! 
ba , ne - am si imaginat cum , pe la vestiare si prin birouri , colegii decedatului jura si ei razbunare . 
n - a trebuit sa ne imaginam filmul mai departe pentru ca la televizor ne - au si fost aratate echipaje in actiune , filtre , camioane incarcate si , chiar de - a doua zi , am putut zari prin Bucuresti tot felul de patrule de parca asistam la un festival al ordinii publice . 
nu vreau sa minimalizez aceasta reactie , nascuta si dintr - o solidaritate de breasla . 
si medicii se apara intre ei , si avocatii , si politicienii . 
reflexul acesta functioneaza chiar si la ziaristi , si uneori intr - un sens prost . 
dar spectacolul pus la cale de ministrul Ioan Rus are in el ceva fals . 
de ce ? 
sa nu ne intoarcem prea mult in timp , dar numai cu citeva saptamini in urma , exact la Timisoara au fost destituiti sau arestati politisti pentru implicarea lor in furturile de masini . 
in toata zona de Vest a Romaniei si in Capitala , furturile de acest fel si afacerile cu masini straine sterpelite din tarile Uniunii Europene au atins proportiile unui fenomen ingrijorator . 
si nu de ieri , de astazi , ci din 1990 . 
ce - au facut mai ales capii politiei din aceste zone ? 
au profitat ! 
ministrul Ioan Rus ar putea spune ca el nu stie nimic . 
a preluat Internele de citeva luni . 
e adevarat , el personal chiar nu are treaba cu trecutul ministerului . 
dar nici nu poate impinge responsabilitatea pentru degradarea situatiei pe perioada 1996 - 2000 , scotindu - i tapi ispasitori pe Gavril Dejeu sau pe Dudu Ionescu . 
nu cu ei a inceput coruptia in politie ! 
au mai trecut pe acolo si George Ioan Danescu , si Doru Ioan Taracila . 
iar pe la Politia Capitalei , pe vremea lor , a fost si celebrul Tata Nitu ! 
nu si cu contributia acestora a decazut politia si a inflorit hotia , inclusiv cea de masini ? 
pe noi chiar ne impresioneaza reactia de solidaritate a ministrului si a intregului corp politienesc in fata acestei agresiuni criminale . 
dar ea s - a produs si pe fondul de toleranta , sa nu zic participare , a politistilor la aceste infractiuni . 
nu ajungeau hotii sa exerseze si sa aiba atita curaj daca s - ar fi simtit vinati de mai mult timp . 
ce sa intelegem din razboiul de acum ? 
ca fara decesul nefericit al politistului timisorean , relatia prieteneasca dintre infractori si politie ar fi continuat si nu s - ar fi deranjat unii pe altii ? 
as vrea ca aceasta ofensiva sa nu aiba doar rolul unui simbol , al unui heirupism deja cunoscut noua . 
daca vom sti ca politia va reactiona la fel si in cazul in care i se intimpla ceva similar unui civil , atunci chiar vom fi obligati sa o respectam . 
dar nu prea cred . 
e prea zgomotoasa campania ca sa nu fie doar de suprafata . 
basca faptul ca exista un risc . 
autorii crimei sa nu fie niciodata prinsi , cum s - a mai intimplat si in alte cazuri . 
si atunci hapul inghitit de politie va fi pe masura tapajului . 
si pentru ca ministrul Ioan Rus arata atit sirg in prinderea infractorilor si curmarea relelor din politie , ii amintim nu doar ca l - a readus pe generalul George Ioan Danescu pe post de consilier , dar si ca unul dintre cei mai celebri hoti de masini din Romania , Radu Bolgiu , e liber si a fost aparat inclusiv de generalul in rezerva Cornel Badoiu , azi coleg de partid cu ministrul Rus si deputat . 
si Radu Bolgiu nu e opera taranistilor sau a lui Emil Constantinescu , ci mai degraba a complicitatilor din politie si din justitie de alaltaieri , de ieri , si de azi . 
cum Niculae Cerveni a luat - o peste nas ca l - a aparat pe Iskandarani din pozitia de parlamentar , poate inteleg ceva si deputatul Badoiu , si ministrul Rus , si toti ceilalti . 
daca autorul crimei de la Timisoara va fi prins , politistii romani se pot considera racoriti . 
dar nu lipsiti de responsabilitate pentru extinderea fenomenului infractional . 
si nici noi nu avem inca temei sa spunem ca prestatia politiei s - a imbunatatit peste noapte . 
