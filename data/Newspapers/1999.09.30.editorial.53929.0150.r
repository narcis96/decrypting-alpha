exista o posibilitate mica , micuta , cit un virf de ac , prin care creditele marilor datornici sa se intoarca , fie si injumatatite , in vistieria statului . 
exista si mai exista si acum ! 
atita doar ca , prin debarcarea lui Ovidiu Grecea de la AVAB , ea a devenit microscopica . 
de fapt , ar cam trebui sa ne luam adio . 
miliardarii de carton au papat banii , bancile s - au prapadit , si ultima instanta care mai putea face dreptate , AVAB , a fost decapitata . 
Ovidiu Grecea a fost trimis la guvern intr - un fel de promovare care il lasa fara principala indatorire : recuperarea banilor . 
zvonurile despre plecarea lui Grecea sint mai vechi . 
am scris si de o diferenta de abordare intre el si Mariuca Vasile , sotia premierului . 
Grecea era pentru executare silita , Mariuca Vasile pentru tirguiala . 
geaba il considera doamna pe seful ei " cel mai bun prieten " , premierul se dovedeste a fi totusi mai aproape . 
si e de crezut ca " filosofia " nevestei vine de la primul - ministru , iar nu din cosmos . 
desi Ovidiu Grecea se pusese pe treaba si dadea declaratii fulminante , bucurindu - se si de sprijinul lui Emil Constantinescu , iata ca el a disparut de la AVAB , tace chitic si accepta titularizarea pe functia de sef al Departamentului de Control al Guvernului . 
ce s - a intimplat ? 
Grecea nu spune nimic , premierul aidoma . 
nu - i exclus ca azi - miine sa auzim o declaratie despre eforturile de a imbunatati munca . 
cu cinismul de rigoare , trebuie totusi sa sapam in alta parte . 
Emil Constantinescu l - a sprijinit pe Grecea ( pe care nici nu - l cunostea ) pentru ca se purta ca un berbec dispus sa intre cu capul in zid . 
chiar i - a sugerat sa organizeze o recuperare spectaculoasa . Sa se duca la un mare datornic si sa ii dea jos firma luminoasa de pe cladire , cu tot tam - tam - ul de rigoare . 
omul simplu ar fi vazut ca se face dreptate . Ca , in sfirsit , a venit vremea socotelilor de pe urma , si miliardarii de carton pierd acum tot ce au ridicat prin credite necinstite . 
prin aceasta atitudine , Grecea ar fi cistigat enorm . 
chiar daca nu are o figura simpatica , ar fi devenit cel mai popular om din Romania . 
ar fi avut acces la dosarele creditelor si ar fi vazut care au fost luate necinstit , cu smecherii . 
in campania electorala , Grecea ar fi fost la fel de puternic ca si Magureanu sau Costin Georgescu . 
cui i - ar fi convenit o asemenea putere ? Cine s - ar fi bucurat sa ajunga de risul lumii ? Si sa - si vada firma data jos de pe cladire ca o scindura murdara ? 
sute si sute de oameni de afaceri , prosperi sau scapatati , au trait un pericol de moarte . 
nu doar penibilul situatiei ar fi contat , ci si pierderile enorme . 
in fapt , incapatinarea lui Grecea i - ar fi lasat la fundul gol . 
s - ar fi bucurat poporul , dar ar fi suferit imperiile necurate . 
si astfel s - a declansat o forta mult mai puternica decit orice partid din Romania . 
grupurile de interese , cu strimbe si cu picatura , cu promisiuni si amenintari , au ajuns sa exercite o presiune teribila . Ea a generat teoria avansata de Mariuca Vasile . 
conform acesteia , AVAB nu trebuie sa execute silit debitorii , ci sa negocieze pentru gasirea unor solutii , mai ales ca sotia primului - ministru considera ca toti marii datornici au ei bani pe undeva . 
din moment ce Grecea a fost retras de la AVAB , e cit se poate de clar ca institutia de care ne legam atitea sperante ( de fapt ultimele ) nu va mai recupera nimic de la nimeni . 
Dumnezeu sa odihneasca in pace bancile prabusite si sa - i ajute pe pagubasi sa - si cirpeasca necazurile ! 
totul trece in contul statului , adica al nostru , al tuturor , iar cei care au furat ramin cu ce - au agonisit , pregatindu - se sa reia ofensiva dupa ce va trece valul . 
Supozitia cu mutarea lui Grecea la guvern ca forma de protejare a marilor debitori va fi confirmata de vreme . 
intr - o tara in care interesele se impletesc ca serpii in jurul lui Laocoon , AVAB era doar o iluzie a naivilor si a lui Ovidiu Grecea . 
iar Radu Vasile n - a facut decit sa cedeze in fata presiunilor . 
de aceea schimbarea a fost facuta serpeste . Emil Constantinescu participa la un dineu de gala la Palatul Elysee , iar fostul sef al AVAB , era la Oradea , in control . 
Cistigind teoria Mariucai Vasile bazata pe negociere , au cistigat marile afaceri necurate ale Romaniei . 
iar coruptia continua sa existe invaluita in principii si strategii din care nu se mai vede culoarea banilor . 
