mare , mare idiotenie acest " Plan privind stoparea candidaturii lui Ion Iliescu la functia de presedinte al Romaniei " . 
sa faci un plan de blocare a lui Iliescu in care sa treci si trimiterea de scrisori din partea unor cetateni din tara si din strainatate , care sa - l mai si ameninte cu actiuni violente , daca participa la prezidentiale , si sa crezi in el , inseamna sa nu fi depasit faza de infantilism . 
ba , mai mult , sa scrii negru pe alb ca daca nu tine cu scrisorile , nici la Curtea Constitutionala , sa fie adoptata varianta d , cea cu " punerea in imposibilitate fizica de a candida " . 
adica , imbolnavirea programata ( infestarea cu un virus care sa declanseze o boala ) , infestarea cu virusi care produc infarctul miocardic ( ? ! ) , administrarea de substante letale cu efect intirziat , sau , in extremis , " organizarea unui atentat cu arme cu glont sau explozivi " . 
evident , " arma cu glont sau explozivi " fiind ca girafa din Marin Preda , care nu - i adevarata . 
cine ar fi in stare sa puna pe hirtie asemenea lucruri , daca intr - adevar le - ar gindi ? 
poate un analist politic sau un strateg al unei cete de maimute . 
ba , rahatul e facut in asa fel , incit sa para natural . 
" pentru executarea masurilor din prezentul plan se va aloca suma de un milion de dolari si vor fi antrenate forte interne si / sau externe ( inclusiv din Republica Moldova sau Ucraina ) " . 
trebuie sa recunoasteti ca planul e atit de tembel , incit nu putea fi asternut pe hirtie nici de niste complotisti dintr - un trib de papuasi . 
iar cei de la Cotroceni par totusi putin mai descuiati . Dar nu atit de destepti , incit sa faca pe prostii asa de bine . 
sint prea gomosi , se cred prea importanti , prea sofisticati ca sa intocmeasca un plan care sa - i arate ca pe niste tugulani . 
pentru a concepe un asemenea document tembel trebuie sa fii ori asa , ori de - a dreptul genial . 
iar eu cred ca in spatele lui se afla oameni de meserie , nu cei de la Cotroceni ( pentru ca am mai fi identificat si cu alte ocazii idei destepte si Emil Constantinescu n - ar fi stat acum atit de prost in sondaje ) . 
de ce timpenia asta e o opera desteapta ? 
pentru ca e scrisa in stilul Bula , jurnalul Rona Hartner , scrisorile lui Igor Botnariciuc . 
e mura - n gura , cu toate aspectele comune unui plan prost , dar care ia in calcul practici familiare doar in povestile cu spioni ale romanilor . 
milionul de dolari pus pe capul lui Iliescu , precum si implicarea fortelor din Moldova sau Ucraina sint mentionate , probabil , pentru a - i distra pe cititori , pentru a face si valuri si , mai ales , pentru a - l impresiona pe Ion Iliescu . 
timpenia asta , daca ar fi venit de la un prost , ar fi fost trimisa ori mai devreme , ori mai tirziu . Nu in acest moment cind Ion Iliescu e enervat de duritatile lui Emil Constantinescu ! 
acum era momentul ideal ca sa - i fie plasata " o minge " in careu , cu sanse maxime , astfel ca Ion Iliescu sa o preia si sa incerce sa marcheze si el un gol in poarta adversarului sau . 
numai ca timpenia nu - i chiar o timpenie . 
tragind in ea , Ion Iliescu a riscat enorm ( ca si cum ai da intr - o minge in interiorul careia se afla un pietroi ) . 
care va fi efectul publicarii in ziare a idioteniei ? 
nu cumva oamenii isi vor da seama ca e vorba de o exagerare , de o duma , de o timpenie ? 
aruncind ineptia spre Cotroceni , dar cu zgomot , prin piata publica , Ion Iliescu risca sa obtina exact contrariul . Sa stirneasca risul ! 
sa atraga atentia ca si - a pierdut mult din abilitatea de altadata . Ba , mai mult . 
fara sa - si dea seama ca se expune unui anume ridicol , Ion Iliescu cere " o declaratie publica oficiala , prin care sa va exprimati pozitia fata de acest plan si de autorii sai " . 
fiecare cititor al timpeniei va incerca sa - si imagineze ce raspuns i - ar putea da Emil Constantinescu . 
si , inainte de a reusi sa - l zica in gind , va simti cum se zgiltiie de ris . 
Ion Iliescu a muscat dintr - un plan destept , ambalat ca un banc usor de demontat , dar mult mai abil conceput ca scop . 
dupa parerea mea , dincolo de hazul reactiei ( Ion Iliescu ar fi trebuit sa - l arunce la cos ) , timpenia desteapta a fost conceputa pentru a - l atrage pe presedintele PDSR intr - o capcana care sa - l umple de ridicol . 
daca ipoteza se confirma , e prima miscare abila din campania electorala . 
ea mai inseamna si ca experti de clasa au intrat in joc . 
si am asistat la prima mutare de sah . 
pe linga efectele umoristice indiscutabile , timpenia desteapta a mai avut un scop . Acela de aproba cit de inteligent mai stie sa joace Ion Iliescu la 70 de ani si imbatat de sondaje , indulcite si cu greselile principalului adversar . 
si concluzia e simpla . 
sigur si plin de sine , Ion Iliescu a raspuns prost . 
adevaratele miscari diabolice si fara scrupule , intr - o campanie electorala care se anunta pe viata si pe moarte , abia urmeaza ! 
