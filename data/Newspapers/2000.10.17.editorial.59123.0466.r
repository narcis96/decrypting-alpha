ce a fost la Iasi , de s - a pravalit peste urbe atita lume politica ? 
pentru concerte rock ? 
pentru artificii ? 
pentru moastele Sfintei Parascheva ? 
sa - mi fie cu iertare daca eu cred ca politicienii romani s - au inghesuit acolo din cu totul alte ratiuni . 
muzica rock nu - i pasioneaza , de artificii sint satui , iar moastele sint prea departe de gindurile lor . 
la Iasi , toata floarea politichiei romanesti s - a inghesuit cu cinism pentru a - si arata fata doar din motive electorale . 
daca duminica trecuta s - ar fi adunat un milion si jumatate de romani pe stadionul " Giulesti " ( desi nu incap ) , politicienii ar fi fost cu totii acolo , de - a fir a par . 
daca duminica viitoare se vor stringe doua milioane de romani in jurul Babelor din Muntii Bucegi , iarasi toate birourile de conducere ale partidelor , Senatului , Camerei Deputatilor , plus fiecare membru al guvernului se vor duce acolo spre a - si arata dragostea pentru celebrele relicve geologice ale Carpatilor . 
va veti intreba , poate , de ce s - au dus la Iasi ? 
poate sint si ei credinciosi ? 
intii de toate , credinta in Dumnezeu tine de intimitatea cea mai adinca a omului , de fiinta sa launtrica . 
si legatura aceasta e doar intermediata de biserica . 
din cind in cind , omul se duce sa se roage , fara spectacol , fara agitatie . 
o face cu discretie intr - o biserica , apoi isi vede de treaba . 
daca ar fi asa , atunci , te miri pe unde , prin cine stie ce sfint locas , am fi intilnit pina acum cite un politician roman rugindu - se in singuratate , apoi facindu - si semnul crucii spre a pleca impacat . 
or , n - am auzit de una ca asta . 
politicienii romani sint iubitori de spectacol si de circ . 
ei trateaza slujbele de Pasti si de Craciun ca pe niste reprezentatii politice si electorale . 
tin mortis sa se arate natiunii , sa lase impresia ca sint acolo , ca sufera alaturi de ea , ca o inteleg , o iubesc si o slujesc . 
nu avem de - a face decit cu o infinita prefacatorie . 
si daca s - au dus la Iasi , de ce trebuia sa stea tot guvernul aliniat in fata moastelor ? 
doar nu dadea nici raportul , nu depunea nici juramintul . 
si Valeriu Stoica ce cauta la Iasi ? 
sa - si ceara iertare pentru procesele strimbe sau tiriite prin salile reci ale tribunalelor ? 
si Petre Roman ce tratat international avea de negociat la Sfinta Parascheva ? 
nu mai vorbesc de primul - ministru Mugur Isarescu - care nici macar nu stia bine , e in campanie electorala sau inaugureaza poduri prin imprejurimi ca sa aiba si el un pretext sa defileze alaturi de popor prin fata camerelor de televiziune si a aparatelor de fotografiat ? 
e de crezut ca Ion Iliescu a dat si el in mania " calugarul Vasile " . 
si - a pregatit pelerinajul politic cu o pagina de minciuni publicata intr - un ziar , doar , doar multimea de la Iasi nu se va uita la el ca la un ateu , ci ca la un credincios fervent . 
n - as vrea sa se inteleaga ca dispretul profund pe care l - am simtit cind am vazut toata aceasta etalare fatarnica de politicieni are vreo legatura cu multimea venita la Iasi cu prilejul sarbatorii . 
doamne fereste ! 
as vrea doar ca oamenii sa inteleaga cum frumosul lor gest de a se indrepta spre capitala moldava pentru a se ruga la sfintele moaste a fost exploatat cu cinism de clasa politica . 
modul in care politicienii romani s - au purtat in ultimii ani ne arata ca nu le pasa de suferintele oamenilor . 
nu stiu cu adevarat ce au de facut pentru a scoate tara din situatia in care au adus - o . 
in toti cei zece ani de exercitiu democratic ei au invatat doar ca trebuie sa vorbeasca frumos , sa se arate la televizor si sa faca promisiuni . 
cu putin sirg , cu un ceas desteptator bine reglat si cu niste graunte , un taran destoinic ar fi invatat si un cird de giste sa faca aproape aceleasi lucruri . 
daca le - ar pune grauntele spre seara , linga un televizor , ar veni si ele acolo . 
a accepta ca politicienii romani sa transforme sarbatorile religioase in festivaluri ale notorietatii lor inseamna sa - i lasam sa se intinda cu mult peste granitele bunului simt . 
la cita minte au , ar fi in stare sa transforme pina si inmormintarile in astfel de defilari nerusinate . 
pina una - alta , pentru ce ne - au facut , politicienii romani ar trebui sa stea mai la margine . 
aerul lor bagacios si pretentiile lor de crestini nu au decit a ne scirbi peste masura . 
