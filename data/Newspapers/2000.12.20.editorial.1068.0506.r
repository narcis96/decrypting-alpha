dom’le , mata stii cum facea bani Nicolae Vacaroiu cit era prim - ministru ? 
sa - ti spun io ! 
el are un baiat , si baiatu’ are o firma , si firma lui fi - su facea contracte , si , pentru ca tac - su era prim - ministru , nu platea ! 
crezi ca e vreunul care a avut curajul sa se plinga ? 
si daca s - ar fi plins , cine i - ar fi facut dreptate ? 
de unde stii mata de tehnologia asta ? 
mi - a spus mie un prieten care stie de la un instalator din Ploiesti . 
nu era instalator , dom’le , mie mi - a zis - o un frizer ! 
da , da , era frizer , ai dreptate , l - am incurcat eu cu instalatorul ! 
daca dai ca sigura stirea asta iese un scandal de moarte . Si daca e adevarata , si daca nu - i adevarata . 
toata lumea e cu ochii pe Vacaroiu cel mic . 
si incepe bilciul de nu - l mai opreste nici naiba . 
e preluata si de vreo agentie straina , si Nicolae Vacaroiu chiar risca , intr - o buna zi , sa fie intrebat , pe cine stie unde , ce mai face baiatul dumneavoastra ? 
si mie are sa - mi dea niste bani ! Asa si cu arsul dosarelor . 
declaratia lui Adrian Nastase a provocat atita vilva incit nimeni nu mai trece pe linga cladirea guvernului fara sa se uite la acoperis . 
iese fum ca la Auschwitz sau nu ? 
sau ca la Berlin , unde , inainte de a patrunde populatia in cladirea STASI , ofiterii ardeau si tocau de zor dosarele de urmarire . 
or , nu cred ca un asemenea lucru se petrece in Palatul Victoria . 
de ce ? 
eu am scapat doar un chistoc nestins intr - un cos de gunoi si in doua minute am afumat doua birouri . 
daramite sa arzi dosare ? Stiti ce inseamna asta ? 
o nenorocire ! 
se umple de fum nu doar un birou de viceprim - ministru ! 
daca arzi un singur dosar ca acela prezentat de Adrian Nastase nu mai vezi nimic pe un etaj intreg ! 
si pe geamuri iese fum de zici ca pufaie o locomotiva cu carbuni ! 
in mod normal , ar fi trebuit sa sara si pompierii . 
logic vorbind , oarece dosare se puteau arde in curte sau in subsolul cladirii . 
dar nu . Viitorul prim - ministru zice ca la cabinetul unui viceprim - ministru ! 
nu pe acoperis , nu in curte , nu la subsol ! 
iar asta nu se poate ! 
sau daca era o asemenea vilvataie ( nu s - a invocat un dosar , ci unele dosare ) , atunci trebuie sa fi aratat ca la pirleala porcului . 
si daca ar fi dat dupa aceea cu matura si ar fi spalat locul , tot ar fi ramas parchetul ars . 
am vazut prin hoteluri si urma unui resou pus direct pe mocheta sau pe dusumea , pe care un amarit si - a facut o cafea . 
si atunci , de ce n - ar fi urme de pirleala in respectivul cabinet de vicepremier ? 
si daca stia Adrian Nastase despre cine este vorba , de ce n - a dat un tir - tir la Parchet si la politie sa indice cabinetul cu pricina si sa se inceapa cercetarile ? 
era mult mai simplu ! 
or , Adrian Nastase , in loc sa ceara urgent organelor de ancheta sa verifice o asemenea informatie grava , a preferat sa dea un spectacol . 
un singur lucru a uitat domnia sa . 
sa se intrebe daca actualii viceprim - ministri sint atit de cretini incit sa arda dosarele importante la cabinet si nu in casa vreunui prieten de la periferie sau la o matusa in criza de lemne si combustibil ? 
daca si - ar fi pus o asemenea intrebare , probabil ca si dinsul ar fi exclamat , chiar asa , de ce naiba sa le dea foc in birou ? 
vreau sa ne intelegem cit se poate de clar ! 
eu sustin ca , logic , afirmatia cu arsul dosarelor nu poate fi adevarata . 
e posibil ca in guvern sa fi fost distruse ori sustrase dosare . 
exista si pe acolo destule aparate de tocat hirtie . 
le dai citeva foi si le inghit ca pe niste fulgi . 
pina la rezultatul anchetei cerute de Mugur Isarescu ( nu de Adrian Nastase ! ) , chiar nu putem avea vreo certitudine ca aceste lucruri s - au intimplat sau nu . 
distrugerea prin tocare sau rupere e altceva . 
dar domnul Nastase ne - a vorbit de o ardere de dosare la un cabinet ministerial . 
adica de o vilvataie . 
si a cerut o comisie de preluare , nu a cerut cercetarea autorilor . 
mai mult , a spus ca intre documentele distruse se afla “in special mesaje negative din teritoriu , referitoare la lichidarea unor societati” . 
de ce trebuia ca acestea sa fie neaparat arse , ca in filmele politiste proaste ? 
nu era mai simplu sa fie tocate ? 
nu stiu daca viceprim - ministrii au distrus sau nu dosare ! 
om trai si om vedea ! 
dar asa , pe nevazute si necontrolate , bag mina in foc ca in biroul unui vicepremier nu s - au ars ! 
cu siguranta ca , la al doilea dosar aprins , demnitarul ar fi luat - o la sanatoasa si ar fi strigat din rasputeri ! 
e unul dintre motivele pentru care sint convins ca , de teama unei curatenii generale , Adrian Nastase a pus de - o mica vilvataie politica . 
chiar ii foloseste , in ciuda faptului ca declaratia lui ne face sa aratam ca o tara din Africa . 
pleaca unii si dau foc la toate documentele statului ! 
stirea cu focul vine sigur de la un frizer din Ploiesti ! 
