nu stiu cum suna blestemele englezilor , francezilor , nemtilor sau canadienilor atunci cind se intilnesc cu un tolomac care nu pricepe nimic din ce se intimpla in jurul lui ! 
probabil ca injuraturile lor nu sint atit de pitoresti ca ale noastre si nici blestemele atit de argheziene . 
zic " comunisti imputiti " si se duc si nu se mai intorc niciodata . 
in zece ani , Bucurestii au avut sute , poate mii de oferte . Pentru statii de apa , pentru parcari , pentru hoteluri , pentru mari centre comerciale , pentru spitale si pentru parcuri de distractii . 
si de toate s - a ales praful pentru ca respectivii investitori au incaput pe miinile infometatei birocratii romanesti . Fiecare a vamuit , a tirit si a ingropat . 
stiu citeva cazuri . 
unul dintre ele e cel al canadianului Peter Munck , cel care la Toronto vorbea de un parc industrial la Bucuresti in care sa investeasca 400 de milioane de dolari . 
Peter Munck , unul dintre marii oameni de afaceri ai lumii ( proprietar al celebrului Sears - cel mai inalt bloc din lume - si al turnului de televiziune de la Toronto ) , care simpatiza Romania , a incercat si el . 
l - au lecuit si guvernul , si Primaria Capitalei . 
stiu si povestea celui mai modern spital din estul Europei , planificat a se construi tot la Bucuresti . 
francezii sint exasperati de foamea si birocratia romanilor si nu pot scoate nici o aprobare pe luna . 
in zece ani , Bucurestii au evoluat ca melcul . 
s - a mai spoit cite ceva , s - a construit aiurea si n - am fost in stare sa dezvoltam nici un proiect mai de dai , Doamne . 
patru ani a fost epoca lui Crin Halaicu , cel care isi suge linistit osinza in anonimat , aproape un an ne - a tinut nehotarirea lui Victor Ciorbea , apoi a venit interimatul lui Viorel Lis , adica un sir de trei nenorociri . 
si dupa zece ani , Bucurestii se pregatesc de un nou fis politic . 
o Agentie de Reabilitare Urbana si - o Agentie de Dezvoltare Urbana . 
dupa zece ani mai tragem niste organisme pentru a nu vedea ca am avut parte doar de primari catastrofali . 
orasul e dezlinat , strazile sint sparte , constructiile se fac aiurea , cladirile istorice nu se repara , proprietarii nu simt saua primariei in comportamentul fata de imobile , spatiile comerciale se misca pe prietenie politica , pe spaga , pe orice , dar se vind la fel de greu ca si moartea . 
astazi , presedintele Romaniei ar trebui sa mearga la Primaria Bucurestilor . 
poate reuseste sa - l miste pe Viorel Lis din dramele lui sentimentale si din petrecerile de timp pe la piscine pentru a - l readuce la realitate . 
pentru ca Lis , un domn cuminte si cu un aer de treaba , si taranist ca orientare politica , este si el un om cu jumatate de creier comunist . 
in loc sa se apuce de treaba ca un gospodar hotarit , sa puna biciul pe aberatiile metropolei , acesta se plinge neputincios sau fabuleaza cu gratie intr - un limbaj pentru care merita pus la pastrare . 
" principala activitate a Agentiei Bucuresti 2000 o va constitui managementul activitatilor de dezvoltare urbana si investitii , precum si activitati de consultanta in afaceri imobiliare " , zice primarul pus pe dat cu gura . 
si atunci el ce face ? 
joaca in filme ? 
si mosnegii de la primarie ce mai invirt ? 
si institutia pentru care am votat la ce mai foloseste ? 
nici macar sa adune cetatenii in jurul unor campanii de scos orasul de sub coltii ciinilor vagabonzi n - au fost in stare . Dara de niste proiecte serioase , privind canalizarea , apa , centrul istoric , transportul , curatenia ? 
au trecut zece ani si capitala Romaniei e oglinda perfecta a neputintelor din intreaga noastra societate . 
dar una e sa misti toata Romania , si altceva sa fii un gospodar chitit pe facut treaba . 
dar nu pe nimicuri , ci pe lucrurile mari , care sa ramina . 
primarul si partidul sau vor zice ca nu e aia , nu e cealalta , lipsesc legi si le mai lipseste si manivela de la planeta ca sa vedem o schimbare cu adevarat . 
intilnirea lui Emil Constantinescu cu primarul Lis ar putea declansa o trezire . 
daca in cele trei zile premergatoare venirii Papei s - au putut face atitea lucruri , de ce nu s - ar putea face si altele in celelalte ? 
cu ce - si toaca timpul consilierii si conducerea primariei ? 
la ce ne - a folosit aceasta legislatura in care am impins melcul si roaba de pe Academiei pe Luterana ? 
taranistii si Conventia se apropie vertiginos de pierderea Bucurestilor . 
e ultimul ceas in care Emil Constantinescu poate incerca o desteptare . 
si de sub masa , un dracusor chitaie ca ea nu se va produce niciodata ! 
