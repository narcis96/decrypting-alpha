cind se infurie , oamenii spun si lucruri urite , chit ca adeseori tradeaza modul in care gindesc . 
cu toate acestea , manifestam ingaduinta fata de ei si sintem gata sa - i iertam . 
de aceea , colegii de la " Romania libera " ar trebui sa - l ierte pe presedintele Romaniei pentru ca a spus " Nu exista fituica mai murdara in Romania decit acest ziar " . Iar cauza acesteia a fost afirmatia ca , in 1997 , Ion Iliescu l - a vizitat pe Sorin Ovidiu Vintu la sediul Gelsor . 
o asemenea vizita nu mai este nici opinie , nici parere si n - are a face nici cu fituica , nici cu nefituica . 
este o informatie pe care " Romania libera " a publicat - o . Ea se " pupa " perfect cu alta , conform careia , in acelasi an 1997 , la o intilnire cu oamenii importanti ai PSDR de atunci , Ion Iliescu le - a  recomandat sa colaboreze mai strins cu un tinar om de afaceri , Sorin Ovidiu Vintu . 
or , aceste doua lucruri nu pot fi negate , sterse sau contracarate cu etichetari de genul " fituica murdara " . 
e adevarat sau nu ? 
acuzele pot fi iertate . 
informatiile sint cu totul altceva si nu se uita prea usor , cu atit mai mult cu cit ele ar putea clarifica evolutia anchetei in cazul prabusirii FNI . 
Supararea lui Ion Iliescu a picat intr - o zi proasta . 
in ziua in care au aparut cuvintele sale minioase , in alt ziar , " Curentul " , un fost angajat al firmei care pazea casa lui Sorin Ovidiu Vintu a declarat ( deocamdata sub protectia anonimatului ) ca in primavara lui 2001 , cind era presedinte al Romaniei , Ion Iliescu i - a facut o vizita aceluiasi parinte al FNI , la resedinta de la Otopeni . 
si descrie circumstantele si modul in care s - a desfasurat vizita . 
asta e si mai si decit ce au publicat " Romania libera " si " Evenimentul zilei " . 
e chiar o informatie importanta , care poate clarifica incetineala ( ca sa nu zic refuzul programatic al puterii ) in descifrarea complicatei masini de facut bani numite FNI . 
sa revenim putin . 
exista trei informatii provenite din surse diferite . 
este vorba despre persoane independente , straine una de alta , care vorbesc despre o legatura intre presedintele Romaniei si creierul celui mai mare scandal financiar din istoria postdecembrista a tarii : Sorin Ovidiu Vintu . 
dovezi inca nu avem . 
recomandarea lui Ion Iliescu din 1997 nu a fost inregistrata . 
deplasarea la sediul Gelsor a fost confirmata de un singur om . 
vizita misterioasa din 2001 , la Otopeni , a fost relatata si ea de o singura persoana . 
in consecinta , nu avem de - a face cu o informatie verificata , pe care sa se poata conta inclusiv intr - o disputa juridica . 
dar nici foc fara fum nu iese , mai ales ca se vad acum cenusa si felul in care ea este " maturata " de autoritati . 
confirmata si de alte persoane in afara celor amintite , legatura dintre Ion Iliescu si Sorin Ovidiu Vintu ( FNI ) poate explica si apararea lui Nicolae Vacaroiu , si rolul acestuia in afacere , si modul in care se deruleaza cercetarile . 
Dovedita , relatia ar putea aduce lumina nu doar in evolutia anchetei , ci si asupra functionarii mecanismului financiar amintit . 
ar explica si rolul numarului exagerat de mare de ofiteri activi sau in retragere din diverse servicii secrete cu care Vintu avea legaturi si ar lamuri populatia ca nu a fost vorba de o simpla aventura , ci de un mecanism mult mai complicat , sustinut sistematic de forte importante . 
Supararea lui Ion Iliescu poate fi trecuta cu vederea . 
informatiile privitoare la relatia sa cu Sorin Ovidiu Vintu , nu . 
in momentul in care ele vor deveni certitudine , scandalul FNI va intra  intr - o noua etapa , iar Ion Iliescu va avea o problema cit un tren de marfa . 
