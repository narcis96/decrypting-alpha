luind drept scut portretul romanului patriot , dar care nu stie ce - i aia manipulare , partidele conduse de Adrian Nastase si Corneliu Vadim Tudor au votat o lege unica prin chiar prostia ei . 
ce este scris in limbi straine sau contine exprimari din acestea trebuie tradus ! 
altfel spus , nea Ion sa inteleaga pre limba lui absolut tot . Se da amenda . 
timpenia asta istorica , lansata de o caricatura de ins cultural , George Pruteanu , are un invelis nationalist . 
zice ca protejeaza limba romana , de parca legea care - i va purta numele , de referinta ca model de stupiditate , ar putea opri cuvintele la granita precum infractorii , camioanele sau marfurile de contrabanda . 
sint insa citeva intrebari pe care nu si le - au pus parlamentarii nostri atunci cind au ridicat miinile ca niste fiinte cu cerebel subdezvoltat . 
cum se aplica ? 
cine stabileste ce cuvinte nu sint asimilate de limba romana ? 
care dintre ele intra sub incidenta pedepsei cu amenda de la 1 la 50 de milioane lei ? 
fiecare primar hotaraste in functie de nivelul sau de cultura ? 
decid niste specialisti angajati la Ministerul Culturii si Cultelor ? 
cine - s aia ? 
poate fi lasata limba romana la aprecierea unor smecheri cu pile politice , saltati peste noapte in scaunul de inspectori ? 
eu cred ca un cuvint care nu apartine limbii romane si are nevoie de traducere nu poate fi stabilit decit de Institutul de Lingvistica , de Academia Romana si asta abia dupa indelungi dezbateri . 
acceptarea unui cuvint ca facind deja parte din limba noastra presupune cercetari , studii , poate chiar dezbateri si confruntari . 
si , la urma , luat ca atare , sa fie trecut in dictionare . 
in care ? 
DEX ? 
alt dictionar al Academiei ? 
se poate . 
si - i luam pe inteleptii nostri drept reper de competenta . 
dar chiar si asa , tot n - am rezolvat . 
ar trebui tiparit dictionarul Academiei in atitea exemplare incit si primarii de sate , comune , orasele , orase si sectoare , plus toti membrii respectivei comisii sa le aiba pentru a putea opera cu ele . 
abia asa s - ar putea stabili in care caz este intemeiat sa se aplice o amenda si in care nu . 
altfel intram intr - o zona a arbitrariului din care nu ne mai scoate nici mintea imbirligata a lui Pruteanu , nici parlamentul , nici Uniunea Europeana . 
inghitim o galusca bine gatita de George Pruteanu si indulcita de Adrian Paunescu si Corneliu Vadim Tudor . 
parlamentul Romaniei a votat o lege care va ramine inoperanta , dar si " istorica " , si care tradeaza masura unei gindiri mediocre , lipsita de orice fundamentare stiintifica . 
mai mult , parlamentarii care au votat - o au reusit marea performanta de a face dovada calitatatii lor intelectuale . 
nu stiu ca limba pe care o vorbesc este vie , ca a asimilat , de - a lungul anilor , tot felul de cuvinte . 
pe unele le - a folosit o vreme si le - a uitat , pe altele le - a ridiculizat sau le - a ingropat , iar pe altele le - a asezat la loc de cinste in fondul principal de cuvinte . 
a incerca sa administrezi prin lege si prin amenzi cuvinte care sint deja intrate in limba romana sau care bat la poarta ei si isi cauta un loc e chiar o gogomanie care le intrece cu mult pe cele de pina acum . 
vom fi prima tara europeana cu dictionarele pe pereti , pe firme , pe panouri de publicitate . 
iar in spatele acestei legi ridicole , doi - trei gugumani care , pentru a - si ascunde complexele , se dau mai patrioti decit statuia lui Stefan cel Mare . 
culmea e ca am ajuns la un pas de a fi prostiti cu totii . 
noroc ca oamenii cu stiinta de carte , cei cu bun simt , citiva lingvisti cu coloana si mai ales tinerii elevi si studenti au priceput ce ni se pregateste si incep sa ridice vocea impotriva unei aberatii . 
