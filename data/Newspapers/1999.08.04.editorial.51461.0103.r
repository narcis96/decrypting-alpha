ultima minune in materie de democratie se petrece la Oradea . 
angajatii Ministerului Finantelor din judetul Bihor ameninta cu greva generala . 
stirea e fie cutremuratoare , fie de risul curcilor . 
angajatii de la Finante n - au primit salariile ? 
sau nu au fost marite conform legii ? 
sau au conditii de munca atit de proaste , incit nu pot sa vada cifrele din diferite viramente , rapoarte , balante sau extrase bancare ? 
nici vorba ! 
finantistii din Bihor ameninta cu greva pentru ca directorul general al institutiei ar urma sa fie demis . 
sa sarim la Bucuresti . 
in scumpa noastra capitala , Decebal Traian Remes a strins gura punga si maxilarele furculita si a declarat ca va trimite la galere orice ziarist care nu - i va reproduce exact spusele . Si nu mai raspunde la nici o intrebare pentru ca , daca are ceva de spus , declara singur . 
daca am face pe prostii ( si uneori e atit de profitabil ) , am putea zice ca si cei de la Finantele din Bihor au dreptate . 
vor sa - l apere pe seful lor , piinea lui Dumnezeu si Sfinta Fecioara in materie de legalitate in Finante . 
si Remes , cel bumbacit de toata lumea , s - a suparat pe sat si a hotarit sa - l manince pe ziaristul care minte . 
or , nu putem sa nu privim lucrurile si dincolo de aceasta minie teatrala si sa vedem ce se ascunde . 
tot bilciul s - a nascut din reesalonari . 
cei de la European Drinks cer mereu aminari la plata datoriilor catre bugetul statului , timp in care cumpara pe rupte tot felul de societati de stat . 
afacerea European Drinks a fratilor Micula e una dintre pietrele tari ale acestor zece ani . 
sub umbrela ca au adus in Romania milioane si milioane de dolari , doi amariti din Suedia au aparut peste noapte ca bogati investitori straini . 
fiscul suedez ii tine de calici , iar cel romanesc de mari oameni de afaceri . 
ai cui sint acesti bani e greu de raspuns . 
dar e usor de presupus daca ne uitam cine a pus umarul la pripasirea lor . 
si astfel descoperim tot felul de interese care duc pina departe la virfurile lumii politice , la sprijinitori cu mina lunga si buzunare adinci . 
de - a lungul anilor , Ministerul Finantelor a acordat mai multe reesalonari acestor firme . 
si guvernul le - a facut favoruri . 
Nicolae Vacaroiu a facut din Bitterul suedez medicament si le - a zimbit la vama . 
Decebal Traian Remes zica ca n - a semnat nici o reesalonare a datoriilor acestora catre buget . 
dar toate reesalonarile fratilor Micula au trecut si pe la Ministerul Finantelor . 
si atunci se pune intrebarea , e si Remes responsabil de facilitatile acordate ? 
a venit el si a tipat in gura mare ca e tras pe sfoara , ca e victima , ca bugetul geme si un mare datornic cere reesalonari ? 
nu , el a tacut chitic in privinta celor de la Oradea si s - a spalat pe miini ca el n - a semnat . 
dar nu e Remes responsabil de tot ce se intimpla la Finante , de sus pina jos ? 
ce daca a semnat doamna X - anu sau domnul Y - anu . Tot el este responsabil , macar moral . 
la fel si grevistii de la Oradea . 
nu - i cunosc meritele domnului Lascau , nici ale angajatilor ! 
dar au amenintat acestia cu greva pentru ca tot felul de mahari isi baga nasul si tin spatele firmei European Drinks ? 
au tacut chitic si ei ! 
sa nu ne intrebam cu ce pret pentru ca am avea nevoie si de ceva dovezi . 
acum , Remes vrea sa - l descalece pe directorul general de la Oradea pentru ca in urma vizitei unor inspectori de la minister , acestia au facut chef la European Drinks si in aceeasi zi la Bucuresti au venit si cererile de reesalonare . 
pentru asta , seful Finantelor ar trebui sa cada . 
dar cei care au fost la chef ? Dar ce se intimpla cu celelalte reesalonari ? 
dar cu incalcarea legii in cazurile participarilor la licitatii ? 
nu stia domnul Ion Lascau de toate cele necurate din preajma fratilor Micula ? 
nu stiau functionarii de la Oradea de tratamentul special acordat fratilor Micula ? 
au facut ei greva pentru a atrage atentia asupra tuturor neregulilor nesanctionate sau tolerate cu buna stiinta la Oradea ? 
nu , n - au facut nici ei , n - a facut nici domnul Lascau ! 
nici nu si - a dat demisia , nici nu a facut greva foamei , nici macar n - a lansat un mesaj de atentionare pentru mass - media romaneasca . 
a tacut si el sau a vorbit in bucatarie , de teama ca isi va pierde postul . 
Decebal Traian Remes e furios , iar cei pusi sa controleze legalitatea fiscala in judetul Bihor sint la fel de negri de suparare pentru ca le pleaca seful . 
e prima reactie de aparare a unui sistem care vrea sa apere un status quo . 
cum am fost , asa raminem . 
dar asta ne obliga sa recunoastem ca efortul lui Remes e o incercare de a declansa un cutremur . Atita vreme cit el vizeaza o piramida a stricaciunii , de ce n - am zice , darim - o ! 
