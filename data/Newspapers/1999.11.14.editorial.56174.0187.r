m - a amuzat declaratia unui muncitor de la Petrotub SA Roman . 
el zicea ca mai bine pune foc fabricii decit sa o dea pe mina unei firme britanice . 
daca ar fi fost vorba de o societate de balotat paie sau de una de mobila , mai ca as fi putut sa - mi imaginez vilvataia . 
ar fi iesit o palalaie pe cinste . Dar tevile nu ard nici daca folosesti aparatul de sudura cu oxigen pe post de bricheta . 
o fabrica de tevi nu poate fi distrusa decit cu dinamita . Si nici atunci , fiindca tot mai ramin hale prabusite , ziduri intr - o rina , conducte indoite , utilaje rasturnate . 
cu o cantitate enorma de explozibil , ea poate fi facuta harcea - parcea , dar nu te alegi cu nimic . 
nici macar cu pamintul pe care sa rasadesti niste varza . 
de aceea , eliberarea terenurilor pe care au fost ridicate tot felul de " mindreturi " ale industriei romanesti e mai mult decit o belea . Costa aproape cit o fabrica noua . 
in consecinta , muncitorul care a zis ca da foc la Petrotub Roman n - a facut decit o gluma proasta . 
de fapt , omul nostru era furios . 
cite nu zicem cu totii la minie ? 
intr - un astfel de moment , el si colegii sai au blocat soseaua de acces in oras . 
mobilul protestului e si mai interesant decit amenintarea cu incendierea . 
Romascanii au barat soseaua cu o macara pentru a protesta la adresa contractului de privatizare incheiat de FPS cu o firma britanica . 
nu cunoastem detaliile acestei operatiuni . 
s - ar putea ca muncitorii ( care si ei vorbeau tot din auzite ) sa aiba dreptate . 
sa nu fie o firma cu bonitate , sa restructureze personalul prin concedierea a 1500 de angajati . 
ba , e posibil ca englezii , in loc de tevi , sa fabrice paie de baut Coca - Cola ( daca nu s - or fi obligat sa pastreze specificul intreprinderii ) . 
chiar si intr - o asemenea ipoteza hazlie , tot nu inteleg legatura intre blocarea soselei si privatizarea societatii ! 
povestea de la Petrotub seamana binisor cu conflictul de la Iasi , in care muncitorii de la Tepro SA protestau violent fata de investitorul ceh si isi varsau naduful asupra prefecturii si FPS - ului . 
si atunci , si acum , cred ca am avut de - a face cu o proasta intelegere a privatizarii si a regimului proprietatii . 
multi muncitori isi imagineaza ca noul statut al fabricilor le permite aceeasi influenta ca in perioada de " dictatura a proletariatului " . 
ei nu sint dispusi sa accepte ca " bunurile intregului popor " , din momentul privatizarii , se supun altor reguli decit celor cu care s - au obisnuit atitea decenii . 
mult mai grav e insa protestul la adresa noilor proprietari , mai ales pentru ca nu e prima manifestare de acest gen . 
noi vrem investitori straini , iar muncitorii spun ca , decit sa lase societatea in miinile acestora , mai bine ii dau foc . Stiti ce inseamna asta ? 
ca strainii vor fi din ce in ce mai reticenti . 
vor fi obligati sa se intrebe de ce sa vina ei in Romania . Cumpara o fabrica , pe urma sint contestati de muncitori si dati afara . 
cine le da banii inapoi si cind ? 
si de ce sa investeasca intr - o tara in care nu numai ca exista riscul de a fi dati afara , dar se mai trezesc si cu soselele blocate . 
tehnica aceasta de a contesta ceva prin blocarea drumurilor s - a intins in ultima vreme si , cu fiecare noua aplicare , scade credibilitatea Romaniei . 
blocind soseaua , muncitorii isi fac rau si lor , si concetatenilor , si tarii intregi . 
daca au ceva cu guvernul , n - au decit sa protesteze in fata institutiei respective ! 
au ceva cu politicienii , n - au decit sa - i penalizeze cu mijloacele puse la indemina de democratie . 
de ce n - au blocat muncitorii de la Petrotub sediul si poarta societatii ? Sau ale FPS - ului din judet ? 
Baricadele pe sosele sint similare cu o sinucidere . 
sint aproape totuna cu taiatul conductei de apa care alimenteaza orasul Roman sau cu sectionarea celei de gaz , simultan cu darimarea liniei de alimentare cu energie electrica . 
formula e absolut nefericita si e mai degraba un mod de a ne chinui singuri decit o cale de iesire din impas . 
Taraganarea privatizarilor ramine o greseala politica de neiertat . 
nici unul dintre cei care au condus Romania din 1990 incoace n - a avut curajul sa faca exact ceea ce trebuia facut . 
si cind unii au incercat , s - au gindit ca n - ar strica sa traga si niste foloase personale . 
dar tergiversarea privatizarii nu poate fi pusa exclusiv in circa oamenilor politici . 
un rol de baza l - au avut si sindicatele , si modul de a gindi al muncitorilor . 
Surzii si chiorii parca au actionat fiecare pe cont propriu , dar intr - un scop comun : sa duca fabricile de stat pina in anul de gratie 1999 cind ele nu mai valoreaza mare brinza si cind investitorii seriosi incep sa fuga de ele ca dracul de tamiie . 
