exista riscul sa ne aruncam cu totii intr - o nebunie fara sfirsit . 
si din cauza asta sa ingropam un subiect - cheie : Banca Romana de Scont . 
nu mai este vorba nici de o bilba a sistemului bancar , nici de credite acordate pompieristic , politic sau pe comision . 
e vorba despre toate acestea la un loc , plus ceva aiuritor . 
in Banca Romana de Scont se falsificau hirtii , se inventau contracte , se semnau chitante , se umbla in conturile clientilor . 
de fapt , numai numele , autorizatia si cladirea au fost de banca . 
restul a fost facut dupa toate " regulile " escrocheriei . 
carat bani cu sarsanaua , dat cu plicul , pacaliti controlorii ( daca nu cumva si " atentionati " ) . 
a fost ca si cum in mijlocul unui oras se sfinteste o biserica ori se inaugureaza un muzeu , apoi toata lumea care intra e buzunarita , batuta , terorizata si aruncata pe geam in risetele organizatorilor respectivei facaturi . 
e exagerat de grosolan tot ce s - a petrecut in BRS si depaseste orice limita . 
banca Romana de Scont contine toate relele societatii . 
de la originea banilor pina la actionariat , functionari , presedinte , masuri de siguranta si controale . 
cu toata pretioasa explicatie a " portavocii " BNR , scandalul acesta vine si ca o ultima nota proasta la adresa bancii centrale . 
ea a avizat mai totul , plus un presedinte care s - a purtat ca ultimul gainar . 
sa ne intoarcem putin . 
si daca ar fi vorba doar de matrapazlicurile lui Teodor Nicolaescu tot ar trebui descilcita situatia pina la ultimul fir . 
dar mai e si scandalul dintre Sorin Ovidiu Vintu si Mihai Iacob . 
la toate acestea se adauga si banii unor institutii de stat , depusi acolo exact pentru a disparea . 
ceea ce inseamna ca fie la presedintele BRS , fie la actionariat au existat lipituri politice importante si participari notabile . 
daca toate aceste " prelungiri " sint abandonate si totul se explica prin scandalul dintre cei doi oameni de afaceri , atunci cu siguranta n - a inceput nici campania anticoruptie , si nici institutiile statului nu au de ce sa se mai umfle in pene . 
inseamna ca sint neputincioase . 
si atunci tot demersul presedintelui Ion Iliescu si al premierului Adrian Nastase se goleste de sens . 
asistam doar la o vinatoare de soricei . 
scriam saptamina trecuta ca lui Adrian Nastase nu - i taie briceagul in scandalul BRS . 
ma tem ca , dupa ceea ce s - a intimplat in acest weekend , premierul e silit sa priveasca lucrurile cu alti ochi . 
daca lasa si cazul BRS in coada de peste , pe linga povestea cu Raportul Armagedon , mai are acum si razboiul deschis cu Vadim , plus paralizia de la Primaria Capitalei , e prea mult . 
atmosfera se incarca insuportabil si s - ar putea apropia nepermis de cota de risc . 
a le lasa pe toate spinzurate e grav nu doar pentru premier . 
Alunecam cu totii intr - o stare de incertitudine care poate avea consecinte dintre cele mai nefericite . 
e o singura iesire . 
in mare graba , inapoi la Banca Romana de Scont ! 
