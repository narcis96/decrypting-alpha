la o intilnire a ministrului Dudu Ionescu cu citiva directori de ziare am stat prea aproape pentru a nu scapa citeva detalii . 
pe telefonul celular al ministrului scria " PNTCD " . 
m - a amuzat pina cind Dudu Ionescu si - a scos un portofel cu agenda . Si pe el scria cu albastru tot PNTCD . 
poate ca taranistul sa fi incercat un abtibild , poate ca vrea sa - si aduca aminte din doua in doua minute din ce partid face parte . 
sau poate le - o fi placind celor mai batrini din partid sa vada insemnele scrise si pe geanta , si pe pantofi , si pe palarie , socotind asta o dovada de loialitate . 
sau poate ministrul de interne si - o fi marcat celularul si portofelul cu numele partidului pentru a fi aduse la sediu in caz de pierdere sau sustragere . 
detaliile acestea mi - au stricat toata seara si m - au incurcat peste masura . 
in loc sa - i urmaresc propozitiile , am incercat sa citesc un om in aceste doua detalii putin cam caraghioase . 
poate ca Dudu Ionescu n - are nici simtul umorului , mai ales ca a fost si secretar de stat la aparare , si acolo glumitele sint interzise . 
oricum , cele doua abtibilduri m - au contrariat si pentru ca nu par a se potrivi cu omul . 
Dudu Ionescu e un tip mai inchis , fara floricele politice , chiar fara sarm pe micul ecran . 
mi se pare genul acela de jucator la mijlocul terenului pe care nu - l aplauda nimeni , dar cara o sumedenie de mingi si alearga pina da ortul popii . 
iar prin modul in care a debutat in Ministerul de Interne , Dudu Ionescu a aratat ca nu este un nataflet . 
nu s - a speriat nici de amenintarea minerilor , nici de jocurile politice ale unor generali si colonei , nici de afacerile acestora . 
i - a legat pe Cozma si pe cei mai rai cit ai zice peste , spulberind intr - o singura noapte tot ce insemna spaima Romaniei din 1990 incoace . 
vreau sa spun ca putini ar fi fost aceia pe care sa - i tina cureaua intr - un moment atit de tensionat . 
mai mult , facind varza ideea de mineriada cum nu au reusit sa o faca nici alti ministri - generali sau nu - Dudu Ionescu a izbutit sa dea un sens ideii de civil in fruntea politiei . 
la acea discutie la care am observat abtibildurile , Dudu Ionescu a vorbit cu zgircenie despre reforma politiei . 
dar se vedea ca e chitit sa o faca si intelege despre ce e vorba in propozitie . 
ieri , ministrul de interne a confirmat ceea ce " Evenimentul zilei " a anuntat in urma cu saptamini . Descalecarea unor generali . 
a spus mai putine lucruri despre cauzele care au dus la inlocuirea acestora . 
probabil ca omul simplu , daca ar fi in situatia sa afle adevaratele motive , s - ar lua cu miinile de cap , si in Romania ar incepe un bilci sinistru . 
in locul ridicarii poalelor in cap , ministrul Dudu Ionescu a adoptat formula mai eleganta a numirilor , promovarilor si trecerii pe linie moarta a unor dinozauri . 
metoda are deja avantajul de a ingropa sub tacere multe lucruri scandaloase , dar are si meritul de a pastra in sistem oamenii cu destula forta . Altfel , ar fi putut aluneca spre partide politice adverse , dar mai ales spre Partidul Romania Mare . 
nu stim ce consecinte spectaculoase vor putea aduce aceste schimbari la virful ministerului . 
de buna seama ca niste poteci create spre contrabanda si infractori sint astfel desfiintate . 
e doar un inceput . 
s - ar putea ca ele sa se refaca in timp , dupa cum firea atoasa a ministrului s - ar putea sa - i aduca si alte succese in aceasta campanie . 
ea nu se poate opri aici , iar coborirea restructurarii pina la agentul de strada , la atitudinea si dotarea acestuia , cere timp si bani . E de crezut ca din momentul in care se simte un nou aer , politistii din structurile ministerului or sa intre in alerta , si multi dintre ei or sa o lase mai moale si cu minariile , si cu spaga , si cu aranjamentele pe seama cetateanului . 
in fond , e important ca de la conducerea unei institutii sa vina un semnal clar . Ca nu mai tine cu tehnicile vechi . 
ca pleaca toti cei care nu accepta rigorile meseriei . Dudu Ionescu ar putea fi inclus cu greu intre taranistii care au stirnit destula antipatie in rindul populatiei . 
mult mai multa ostilitate a generat in interiorul unui minister anchilozat . 
poate ca exact curajul de a infrunta toate aceste hibe ii va aduce un anume cistig la oamenii obisnuiti , satui de stricaciunea din sistem . 
pentru asta e suficient sa continue ce a inceput , fara sa - si mai lipeasca abtibilduri pe celular si portofel . 
