stiti cine e de vina ca in Raportul publicat ieri de Evenimentul zilei a aparut solutia Dancu ( Distragerea atentiei opiniei publice de la problemele din Ministerul Justitiei ) ? 
dusmanul ! 
ala a pus mina pe stralucita perla de gindire a ministrului si a mutilat - o , adaugind o propozitie pentru care in alte tari democratice iti pierzi slujba de la guvern . 
cu toata jena si politetea de rigoare trebuie sa - i spunem ministrului informatiilor publice ca incepe sa faca pasi in politica . 
adica a picat in primul pacat al acesteia . 
a mintit ! 
dupa ce respectivul Raport de monitorizare a presei a fost pus in mapa fiecarui participant la sedinta de guvern . 
Vasile Dancu vine si spune ca a fost falsificat in afara institutiei . 
Tanti Capsunica si badea Gheorghe ar putea crede ca un dracusor bine instruit de dusmani si - a bagat coada in capodopera ministrului . 
dar specialistul in gonflarea sondajelor de opinie nu - i poate pacali pe ministrii cabinetului Nastase . 
fiecare a primit cite un exemplar ( fac pariu ca nici unul nu l - a citit ) si , dupa ce am atras atentia asupra lui , cu siguranta ca au verificat si au descoperit ceea ce noi stim deja . 
ca Vasile Dancu , dupa ce a facut - o lata , pentru a - si scapa pielea si pentru a salva aparentele a facut stinga - mprejur si a pus totul pe seama unei miini criminale . 
nu era mai simplu sa spuna ce a afirmat primul - ministru , ca a fost o formulare nefericita , si sa - si asume raspunderea ? 
daca astfel de reactii indoielnice tin de profesie sau de caracter , indatoririle tin de constiinta si de lege . 
hotarirea Guvernului ( nr.376 din 4.04.2001 ) in virtutea careia functioneaza ministerul pe care il conduce precizeaza clar . Ministerul Informatiilor Publice asigura si coordoneaza producerea integrata si unitara a mesajului public guvernamental si coordoneaza raspindirea informatiilor publice prin toate mijloacele de comunicare . 
stiti ce mesaj a difuzat ministerul condus de Vasile Dancu ( excluzind aparitiile obisnuite ale purtatorului de cuvint ) ? 
o coada de iepure ! 
or fi dat ministrul sau subordonatii sai un telefon pe la vreo televiziune ( ma gindesc la cea publica ) sau la radio ( asijderea ) , dar de coordonat raspindirea informatiilor publice n - am auzit si nici n - am vazut . 
ministerul Informatiilor Publice are o schema de 150 de posturi . 
se dau bani din buzunarele contribuabililor pentru ca Vasile Dancu sa faca propuneri de manipulare a cetatenilor ? 
daca ministerul in cauza ne - ar bombarda cu tot felul de informatii despre ce face guvernul spre binele nostru mai ca am inghiti si o sugestie nedemocratica . 
dar asa cum ati primit dumneavoastra un cec de zece milioane de la Vasile Dancu , asa am primit si noi materiale solide despre activitatea guvernului . 
or , ministrul si colaboratorii sai nu citesc ziarele pentru a transmite cabinetului ce se mai intimpla prin tara si de ce mai geme cetateanul . 
raportul publicat de noi arata un adevar mult mai trist . 
ca politicienii sint interesati de un singur lucru . 
sa arate bine si sa fie iubiti de popor . 
restul e doar loboda vesteda ! 
