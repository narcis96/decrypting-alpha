mai este un an pina la alegerile locale si , in loc sa se pregateasca sa dea socoteala de ce - au facut , prin judete ( dar si la nivel central ) incepe pregatirea de campanie electorala . 
se mai pune de un ziar sau de o televiziune , se incheie aliante , se fac tirguri de tot felul si incepe operatiunea de stringere a surubului pentru ziarele , radiourile sau televiziunile care nu isi tin gura . 
partidul Democrat , cel care domina judetul Constanta si a desemnat si seful Garzii Financiare , a pravalit o armata de inspectori si comisari peste ziarul " Telegraf " din Constanta , in urma unei anonime care poate fi socotita in egala masura si directiva de la conducerea partidului . 
am incercat sa stam departe in acest conflict , in ciuda faptului ca s - a incheiat un raport sumar care a fost trimis drept justificare unor ziare centrale , dupa care armata de inspectori a revenit pentru fundamentarea actelor . 
si ca sa nu para cusuta cu ata alba , Garda a navalit si la ziarul " Cuget liber " din Constanta . 
abia atunci a iesit la iveala o alta tarasenie pusa la cale de fortele locale ale Partidului Democrat . 
primaria Constantei a amendat ziarul " Cuget liber " pentru ca nu si - a tinut gura fata de autoritatile locale , ca mai apoi , cu conditia sa taca mic , sa - i anuleze acele amenzi de o suta de milioane de lei . 
primarul zice ca a cerut doar ca ziarul constantean sa mentioneze si punctul sau de vedere cind e criticat . 
cam mare pretul acceptat de o autoritate publica doar pentru o norma jurnalistica , impusa de principalele reguli ale profesiei . 
pentru a nu intelege ca numai la Constanta democratia se aplica prin bratul de otel al autoritatii , o situatie similara s - a produs si la Iasi . 
Vasile Lupu i - a facut pe editorii ziarelor " Monitorul " , ca fiind nici mai mult , nici mai putin , " un grup mafiot " , care vrea sa treaca intotdeauna peste lege . 
principala acuza adusa de Vasile Lupu e ca grupul iesean ar fi cerut reesalonari de plati . 
pentru ca Vasile Lupu a fost pirlit de mai multe ori de ziarele grupului " Monitorul " , evident , domnia sa , cind i s - a cerut parerea , ( fiind mare expert si in presa si in finante ? ! ) a zis : " e clar ca n - am acceptat " . 
ceea ce se permite prin lege n - a fost valabil in cazul unui grup de ziare care nu l - a menajat pe Vasile Lupu , cu atit mai mult cu cit secretarul de stat de la Finante , care aproba reesalonarile de plati catre buget , vine tocmai de la Iasi si reprezinta tot PNTCD . 
ati ghicit ca este vorba de Iosefina Morosanu , de a carei pozitie politica e responsabil chiar domnul Vasile Lupu . 
si in acest caz parerea deputatului iesean e mai importanta decit legea . 
mai direct spus , in provincie , alesii poporului fac legea mai abitir decit la centru . 
o interpreteaza dupa inspiratie , chef , simpatie si antipatie . 
in Bucuresti , e balta mare si se razbuna mai greu . 
in provincie , te - ai pus cu un mahar , te arde de nu te vezi . 
acolo , adeseori poti auzi expresia , ba , daca ma enervez te scot din judet ! 
si judetul e un fel de mosie pe care se aplica politica de interese a partidului . 
am luat exemplul a doua importante orase din Romania in care taie si spinzura PNTCD si PD , prin reprezentantii reprezentantilor de frunte ai partidelor . 
ce putem intelege din toate acestea , fara sa dam un certificat de buna purtare pentru colegii nostri ? 
ca se pune de strinsul surubului pentru a scapa de adevaruri neplacute in campania electorala pentru locale . 
ca pe masura ce acestea sint mai apropiate si vin la orizont si alegerile mari , ne putem astepta la tot felul de surprize . 
ba dosare care se misca , ba tirguri si intelegeri , ba incercari de imprietenire peste noapte cu tot felul de radiouri , televiziuni si ziare . 
e un reflex care revine constant . 
adica , exact ca la inceputul lui 1996 , cind a fost marea fierbere a localelor si s - au pregatit alegerile din toamna . 
asa si acum . 
incepe sa se vada cine cu cine a cazut la pace si mai ales cine incomodeaza . 
nimeni nu se gindeste cum sa mai repare ce se mai poate pe ultima suta de metri . 
au inceput ingroparile in nisip sau ferecatul de voci . Ca tot gasesti un capat de ata ca sa - i zici unuia , daca nu , te ia mama dracului . 
diferenta dintre Constanta si Iasi e numai de kilograme si de ani . 
dar faptul ca unii sint mai spilcuiti si altii mai grasi si mai batrini nu schimba cu nimic situatia . 
dupa cum se poarta , tot una . 
