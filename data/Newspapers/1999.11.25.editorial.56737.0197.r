talkshow - urile au ametit lumea si au tocat nervii , noptile si chiar imaginea multor oameni . 
la un moment dat , cum se intuneca , mai toata Romania intra intr - o stare de sporovaiala generala . Era ca o editie nocturna de calarit politicieni . 
iar acestia , infometati de glorie , se aruncau ca niste pestisori nevinovati in gura flaminda a publicului . 
cind am auzit ca , din aceasta toamna , Florin Calinescu va realiza si el un talkshow , in fiecare seara , de luni pina vineri , mi - am zis ca i - a venit si celebrului actor momentul de declin . 
Pilulele de la " Chestiunea zilei " , chiar inegale , aveau farmecul si impactul lor indiscutabile . 
dar talkshow cu Florin Calinescu suna nefiresc . 
si totusi , noua formula de la PRO TV are un sarm nebun , gratie personajului care este Florin Calinescu . 
Cabotin ca orice actor , nitel megaloman , el joaca si se joaca pe marginea subiectelor politice cum n - a facut - o nimeni la noi in ultimii zece ani . 
e spumos , gratuit , ironic , inmoaie unde trebuie . 
e si rautacios , fara a fi violent . 
e si prietenos , si pontos , si insinuant . 
" chestiunea zilei " e altceva , fiind printre cele mai reusite lucruri facute vreodata de ambitiosul actor . 
el a preluat si conducerea Teatrului Mic , filmeaza zilnic , si cinci zile din sapte intra in direct pe micul ecran . 
nici macar nu se repeta . 
farmecul sau vine de la faptul ca in peisajul discutiilor minioase impinse pina la luatul de guler , Florin Calinescu vine cu alt ton . 
telespectatorul nu asista la un meci de box si nu stringe pumnii pentru un interlocutor sau altul . 
la " Chestiunea zilei " se asaza comod in fotoliu si se pregateste sa zimbeasca . 
aceasta flecareala , presarata cu poante si cu ironii , are o naturalete remarcabila . 
e chiar alta fata a vietii , putin contradictorie in raport cu ce se intimpla in preajma noastra . 
Florin Calinescu ride de sine si de interlocutor , dar nu - l uraste . 
nu - i vrea capul , si nici scaunul . 
pur si simplu il urzica putin si il lasa sa fie om . 
l - am vazut in citeva editii de un farmec nebun . 
cu ministrul Romica Tomescu , o persoana fara sare si piper , de la care nu se poate scoate mare lucru , Florin Calinescu a facut un regal . 
de fapt , ministrul nu era decit un pretext pentru calatoriile imaginare ale actorului prin padurile romanesti . 
cu generalul Constantin Degeratu , spectacolul nu venea de la general sau de la dialogul intre cei doi . Hazul tinea de amintiri , de caporalul care facea baie in cazanul de ceai . 
cind il asculti povestind , esti tentat sa crezi ca toate acestea i s - au intimplat numai lui . 
de fapt , Florin Calinescu fabuleaza cu o placere nebuna . 
aduna bancuri de la prieteni , stringe amintiri si anecdote , recreeaza viata dupa o filosofie proprie . 
chiar daca l - am uri si tot am fi obligati sa recunoastem regalul unui mare actor , printre foarte putinii care au reusit sa se adapteze economiei de piata . 
multi dintre confratii sai s - au resemnat si asteapta o interventie miraculoasa de undeva , din intermundii . 
Florin Calinescu a luat - o pe cont propriu . 
putea sa rateze , sa ajunga de risul lumii , dar a reusit sa faca lumea sa rida intr - o perioada in care limbajul se reduce doar la injuraturi . 
in talkshow - urile de televiziune a aparut ceva nou . 
la un moment dat , eram la un pas de a ne imbolnavi cu totii de politica . 
Uitaseram sa fim generosi , sa privim necazurile cu o minima detasare . 
pe fondul unei stari generale tensionate , Calinescu vine ca un medicament , ca o vitamina , ca un strop de normalitate picurat intr - un moment in care maselele inclestate amenintau sa plesneasca . 
si de aceea place enorm . 
ceea ce nu reuseste el ca om intr - o relatie privata , emana inexplicabil in emisiune . 
cine il stie sau lucreaza cu Florin Calinescu isi blesteama zilele . 
e de - a dreptul insuportabil . 
dar pe micul ecran e magnific . 
poate ca in aceasta perioada fara cap si coada ni se intimpla si ceva bun . 
fara sa ne dam seama s - ar putea sa fim contemporani cu urmasul lui Constantin Tanase si al lui Toma Caragiu . 
seara , in fata micului ecran , asist la un spectacol care la fel de bine ar putea avea loc si peste zece ani , intr - o Romanie normala si intr - o lume care a redescoperit bucuria de a trai . 
