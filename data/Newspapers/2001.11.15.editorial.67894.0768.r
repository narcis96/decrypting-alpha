Poa’ sa dea Adrian Nastase din aripi pe deasupra SUA , Angliei , Frantei si pe restul drumului spre casa , iar popoarele survolate sa aplaude frenetic zborul ca tot nu scapa de citeva lucruri simple de la noi din tara . 
unul este termoficarea . 
miine - poimiine se lasa gerul . 
si , ca o furtuna magnetica , va spulbera toate impresiile frumoase lasate de performanta politica externa . 
in calorifer , caldura e putina si scumpa . 
omul simplu o plateste cu greu sau , pur si simplu , se preface ca nu are nevoie de ea . 
se debranseaza si se inchide in casa , facindu - se ca nu aude cuvintele de incurajare . 
toata gaselnita cu rebransarea din campania electorala s - a dus pe copca . 
romanii n - au prea acceptat oferta . 
au zis ca trebuie sa fie pe undeva o pacaleala . 
si este . 
nu vreau sa spun ca primul - ministru s - ar tine de - alde astea . 
nu ! 
e vorba de o pacaleala mare , istorica , pe care , in loc sa o curmam cit mai devreme , am tirit - o din 1989 pina astazi . 
oamenii au saracit , n - au platit , pretul combustibililor a fost umflat de clientii politici ( trebuiau recompensati cit mai gras , in asa fel incit sa - si poata face plinul si sa mai returneze ceva la partide , dar si la obladuitorii politici personali ) , datoriile s - au acumulat pe toate partile , si acum ne indreptam vertiginos spre prabusirea sistemului . 
romanii nu achita facturile , statul nu are suficienti bani pentru subventii , Termoelectrica e inglodata pina in git in datorii , primariile nu au cu ce sa compenseze saracia bugetara a executivului . 
incotro ne ducem ? 
nicaieri . 
stind fiecare in " frigiderul " sau nu avem cum scapa . 
si nici premierul , nici ministrul industriilor nu au cum scoate un iepure din palarie . 
din acest punct de vedere , chiar nu sint de invidiat . 
in acelasi timp , mi se pare inadmisibil ca in toti anii care au trecut sa nu fi incercat nimeni o solutie pentru restructurarea sistemului de termoficare mostenit de la Nicolae Ceausescu . 
o analiza si o strategie tot ar fi trebuit sa avem . 
ati auzit despre ele ? 
nu zice nimeni ca luni sau marti ar fi trebuit sa se afle la ultima etapa a aplicarii . 
dar sa stim macar cum evolueaza lucrurile , cit s - a facut si cit mai avem de strins din dinti pina cind scapam de necazuri . 
or , la acest capitol sintem exact ca in 1990 , plus datoriile , oamenii infrigurati si nici o cale de iesire . 
ba mai este una . 
ca , in stil romanesc , sa asteptam sa crape de frig si cei care si - au platit intretinerea . In plus , din solidaritate cu majoritatea populatiei , cei care stau in case cu centrala proprie sa treaca si ei la demontarea caloriferelor . 
banala operatiune de incalzire a locuintelor poate duce Romania in cea mai periculoasa situatie . 
Exasperata , populatia sa nu mai creada in nimic si sa " cotizeze " sprijinind extremismul , care , de regula , infierbinta doar singele , dar lasa casele tot ca niste ghetarii . 
si ? 
cel mai enervant lucru este ca nu avem nici un raspuns concret , nici o solutie practica , nici un proiect temeinic . 
de fapt , nu mai avem la ce spera . 
si pentru asta sint de vina toti cei care au trecut prin Palatul Victoria sau au stat pe un scaun de parlamentar . 
