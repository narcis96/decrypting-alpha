suspectati de imbogatiri gen hocus - pocus , parlamentarii romani dau din colt in colt cind e vorba de Legea publicarii averilor . 
da , dom’le , e democratic , e si o forma de respect fata de electorat , dar ce ne facem cu hotii ? 
numai hotii se tem de hoti . 
sigur , parlamentarii nostri n - au furat un ou si nici n - o vor face . 
dar nici nu vor sa se vada cu citi centimetri le - au crescut punga si burta intr - o legislatura . 
au platit bani grei pentru locurile pe care le ocupa , si acum sa vina legea asta care sa - i incurce la recuperarea cheltuielilor , ba sa mai puna si la dispozitia spargatorilor lista cu bunurile lor . 
trebuie sa recunoasteti ca argumentul demnitarilor e de - a dreptul hazliu . 
mai mult , e chiar o forma de nerusinare , in ciuda faptului ca subiectul n - ar trebui sa comporte discutii . 
asa se procedeaza in toata lumea , asa trebuie sa fie si in Romania . 
va reamintim ca declararea bunurilor bunilor nostri politicieni a fost promisa in mai toate campaniile electorale . 
pe vremea asa - zisilor democrati , chiar s - a adoptat o lege privind declararea averilor . 
dar ea n - a functionat niciodata . 
n - au fost elaborate norme de aplicare si nici un roman n - a avut unde se plinge de vreun demnitar care in timpul mandatului a inghitit mai mult decit o balena . 
explicatia e foarte simpla . 
nici ailalti si nici astia nu vor sa iasa din politica tot cum au intrat . 
legea declararii averilor incurca toate aranjamentele . 
ea da posibilitatea ca pe baza unui control public sa se descopere si spaga , si roadele coruptiei , si rezultatele privatizarilor masluite , si cadourile , si donatiile . 
tot , tot , absolut tot . 
or , o lege foarte stricta a declararii averilor ar fi o prima bariera in calea coruptiei . 
si ar da un raspuns unic la o intrebare tembela din capul multor politicieni romani : atunci , noi de ce sa mai facem politica ? 
argumentul acesta pueril cu hotii face parte din tipul de argumentatie folosit de Nicolae Vacaroiu in demersurile sale de a se conserva ca ingeras . 
geaba striga pagubitii FNI " Jos Vacaroiu ! " . 
geaba forte politice , ziare si cetateanul de rind cer ruperea pinzei de paianjen tesute de Sorin Ovidiu Vintu cu FNI , BRS , BID , oameni politici , persoane publice , ziaristi si oameni din servicii secrete . 
Nicolae Vacaroiu se poarta ca un prunc , Sorin Ovidiu Vintu ca un geniu financiar , iar politicienii si functionarii din institutiile statului ca niste indragostiti fascinati de un clar de luna . 
avem de - a face cu reactii diferite ale unor oameni care n - au fost decit " tunari " de nadejde in acesti 12 ani . 
ce vor ei ? 
sa ramina cu ce - au luat , sa nu dea socoteala , sa - si pastreze si posturile si , daca se poate , sa mai ia cite o halca din ce apare pe parcurs . 
mi - e clar ca buna ziua . 
politicienii romani nu vor Legea publicarii averii demnitarilor si nu vor nici clarificarea scandalului FNI - BRS - BID . 
mai mult decit declaratiile anticoruptie bolborosite , orice altceva le face rau . 
ceea ce inseamna ca anticoruptia va ramine doar la nivel de spiciuri , iar investigatiile in scandalurile atit de invocate - in faza de " sa vedem " . 
daca nu ne intoarcem la Nicolae Vacaroiu si la bogata sa cariera in subordinea lui Sorin Ovidiu Vintu nu mai avem ce sperante sa ne legam nici de modificarea Constitutiei , nici de intrarea in NATO . 
  pestele cel mare al acestor ani , coruptia , s - a zbatut nitel pe uscat , dar a fost lasat inapoi in apa cu multa grija . 
