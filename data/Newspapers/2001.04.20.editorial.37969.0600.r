un om care lucreaza la bugetul Romaniei ar trebui sa culce frumos pixul pe hirtie , sa se ridice de pe scaun , sa deschida fereastra si sa se arunce , strigind , nu iese , dom’le , nici de - al dracului ! 
si linga cadavrul sau latit sa mai vina unul sa - i zica , nenica , te - ai aruncat inainte sa - i treci in socoteli si pe scriitori , si pe muzicieni , si pe plasticieni . 
cine ar trebui sa raspunda in locul contabilului mort ? 
scriitorii si artistii , incapabili sa gaseasca bani ? ! 
parlamentul , pentru ca insumeaza reprezentantii poporului si atunci oricum ar imparti banii politici , tot drept ar fi ? 
sau guvernul ? 
el ii are in fiecare zi la masa pe toti bugetarii . 
ii cheama si pe pictori si pe scriitori ? 
nu cumva cetateanul , cel care da banul , ar trebui si el intrebat pentru cine e dispus sa plateasca ? 
astazi incepe Conferinta Nationala a Uniunii Scriitorilor din Romania . 
batalia pentru postul de presedinte se da intre Nicolae Breban , care sustine ca Uniunea sa fie finantata de la bugetul de stat , si Nicolae Manolescu , adeptul ideii ca aceasta revenire la sursele autoritatilor statului e paguboasa pentru cei care , pe linga mijloace de existenta , mai au nevoie si de libertate de gindire . 
de fapt se bat doua idei . 
sa ne dea statul ( cum gindeste si o mare parte a populatiei ) sau sa ne facem singuri ( cum traiesc cei care lucreaza in regim privat ) . 
si dincolo de asta , mai e o batalie . 
cine va gestiona ( distribuind cheltuielile ) un venit ceva mai mare de o jumatate de milion de dolari , obtinuti prin inchirierea Casei Vernescu ? 
multi inca mai viseaza ca legitimatia de membru al Uniunii sa redevina un fel de pasaport pentru oarece garantii si facilitati . 
ba , scriitorii mai in virsta , lipsiti de orice venit , isi doresc o reintoarcere grabnica la anii de aur ai Uniunii , functionind ca un acoperis generos pentru clasici in viata si pentru autori de poezele . 
dilema scriitorilor e tragica . 
seamana cu a celui pus sa aleaga intre o sinucidere prin spinzurare si una cu supradoza de somnifere . 
adica , sa se chinuiasca smulgind niste bani dintr - un buget care , oricum , nu ajunge , sau sa invete sa traiasca intr - o societate democratica , in mizerabilul inceput de economie de piata . 
ceea ce nu stiu si , ca atare , nu pot . 
in disperatul lor strigat dupa bani , unii scriitori spun ca ei sint la fel de importanti ca Biserica si Armata , Academia si Sanatatea . 
e drept ca nici unul nu sufla vreo vorba despre banii publici pe care i - au avut pe mina in diferite ocazii . 
li s - a parut si chiar li se mai pare ca au dreptul sa - i cheltuiasca si sa produca pagube doar pentru simplul motiv ca sint talentati si ca scriu in limba romana . 
n - as vrea sa ma asez in nici o tabara , nu pentru ca n - as avea o parere . 
nu vreau sa invoc exemple din alte tari , mai civilizate sau mai putin . 
nici macar trecutul breslei . 
un lucru mi - e clar . 
ca respectul romanilor pentru aceasta profesie vine din chiar felul in care este practicata ea . 
si de la modul in care scriitorii raspund nevoilor acestei natii . 
drept care , inainte de a vorbi in numele altora , scriitorii ar trebui sa - i intrebe pe cititori ( adica pe contribuabili ) . Ei ce zic de treaba asta ? 

