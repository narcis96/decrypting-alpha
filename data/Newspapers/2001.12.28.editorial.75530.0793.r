ce pacat ca Ion Iliescu nu a tinut discursul sau de la aniversarea Revolutiei cu o luna sau cel putin cu doua saptamini mai devreme . 
romanul n - ar fi deraiat in sarmale , vinisor si muraturi ! 
ar fi avut urechea disponibila pentru un mesaj ce se impunea de mai multa vreme . 
asa , exista riscul ca discursul lui Ion Iliescu sa treaca neobservat . 
e vorba de pozitia ferma a presedintelui Romaniei fata de fenomenul coruptiei . 
dupa parerea mea , avem de - a face cu un eveniment politic de exceptie . 
la sfirsitul unui an care a fost ridicat in slavi din punctul de vedere al rezultatelor , presedintele tarii vine si declanseaza unul dintre cele mai virulente atacuri la adresa coruptiei . 
ce s - a intimplat ? 
si - a dat seama Ion Iliescu de faptul ca anul a fost plin de " realizari " si in domeniul amintit ? 
a inteles el ca fenomenul scapa total de sub control si ca , desi presedintele ocupa cea mai inalta pozitie din stat , in institutii se negociaza tirguri murdare in spatele fiecarei decizii ? 
e seful statului ingrozit de proportia acestui cancer al tranzitiei ? 
exista alte ratiuni politice care  l - au impins la un asemenea demers ? 
din pacate , gestul presedintelui Ion Iliescu vine dupa ce politicieni occidentali si rapoarte internationale ( inclusiv ale Uniunii Europene ) au semnalat acelasi lucru . 
in tara , numai ambasadorul SUA a declarat de doua ori ca Romania nu are nici o sansa pentru admiterea in NATO daca nu rezolva problema coruptiei la nivel local si la nivel politic inalt . 
poate ca n - ar fi stricat ca presedintele Iliescu sa se fi gindit la acest pericol si atunci cind au fost completate listele PSD pentru alegerile de anul trecut . 
poate ca n - ar fi fost rau sa fi facut uz de autoritatea sa atunci cind s - au stabilit numele pentru schema guvernului si a altor institutii publice importante . 
dupa cum a fost formulat discursul anticoruptie al sefului statului , sintem obligati sa credem ca nu mai avem de - a face doar cu tinte din rindul fostilor adversari . 
apelul presedintelui e prea dramatic pentru a ne mai gindi ca se refera doar la fosta putere . 
sint si alte motive pentru care trebuie sa - i dam crezare . 
Ion Iliescu a inteles sa iasa din dulcea stare de presedinte aflat deasupra tuturor relelor si sa atace practici care altereaza insasi fibra natiunii romane . 
e un semn ca pina si el se simte neputincios in fata dezinvolturii coruptilor . 
ce sanse are Ion Iliescu intr - o asemenea campanie ? 
poate el sa lupte cu fostii sai colegi de partid ? 
poate el sa infrunte guvernul si structurile sale ? 
e aceasta miscare a presedintelui o mutare menita a tine in sah cabinetul Adrian Nastase si anturajul premierului ? 
se inscrie aceasta campanie intr - o suita de actiuni ce se vor incheia doar cu intoarcerea lui Ion Iliescu la presedintia Partidului Social Democrat , in 2004 ? 
cum va reactiona premierul Adrian Nastase la apelul presedintelui Romaniei ? 
ii va tine trena , va taia capete , va propune proiecte de legi , isi va restructura echipa ? 
sau va dicta un concert mediatic dirijat de Vasile Dancu ? 
daca Ion Iliescu a declansat o operatiune de proportii in care va angaja toata puterea sa politica , cerindu - si scuze inclusiv pentru afisele tiparite in Franta si pentru sponsorizarea primita de Fundatia Romana pentru Republica si Democratie de la S . O . Vintu , va avea o sustinere totala . 
daca a anuntat doar un spectacol , n - are a se astepta la ceva mai bun decit Emil Constantinescu . 
inainte de a scrie negru pe alb ca il cred , sint obligat sa astept urmatorii pasi . 
