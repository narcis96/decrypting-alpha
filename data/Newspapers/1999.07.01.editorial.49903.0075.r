nu exista nebunie mai mare decit calculatul salariului . Ce sporuri , ce impozite , cine le suporta si multe alte chichite contabile intra in joc si - l ametesc pe bietul om . 
dar asta - i lumea moderna . 
si pentru a pricepe un pic scandalul cu demnitarii care nu platesc pentru handicapati trebuie sa intram in citeva detalii despre contabilitate . 
in calcularea impozitelor exista doua soiuri de taxe . Unele pe care le plateste compania , altele pe care le plateste salariatul . 
acesta isi plateste taxele sale ( pensia suplimentara , fondul de somaj etc ) . 
procentul suplimentar de 3 la suta din fondul de salarii inseamna mai mult decit ceva , mai ales pentru societatile cu multi salariati . 
daca acest 3 la suta este platit de companie , atunci costurile salariale cresc cu procentul in cauza . 
daca este suportat de salariat , atunci i se scade acestuia din venitul propriu . In consecinta , la leafa , el ia mai putini bani in mina . 
ca lucrul acesta sa nu se produca si angajatii sa ramina cu aceiasi bani ( care si ei , din cauza inflatiei , reprezinta oricum mai putin ) , firma , societatea , institutia trebuie sa mareasca fondul general de salarii . 
altfel , la ziua cu pricina oamenii se vor trezi cu mai putini bani . Lor le pasa prea putin de guvern , de coalitie , de Radu Vasile sau de presedinte . 
ei si - au socotit un ban si se trezesc cu altul . 
iar altruismul n - au cum sa - l descopere peste noapte , in fata unui stat de plata . 
sint extrem de curios sa aflu citi vor intelege de buna voie si vor da un semn ca doresc sa ofere bani pentru semenii lor cu handicap ! 
cei mai multi vor zice , nu ma intereseaza , banii mei sint banii mei ! 
in consecinta , vor presa institutia , firma , mustaria sa mareasca fondul de salarii . 
dar nici asta nu e chiar atit de simplu . 
sereleul sau societatea pe actiuni n - au nici ele prea multe alternative . 
fie reduc din personal , fie din celelalte cheltuieli , fie maresc eficienta ! 
pe un asemenea praf , singura solutie e sa umbli la numarul oamenilor si la reducerea altor cheltuieli . 
societatile de stat scapa ceva mai usor . Platesc oamenilor aceleasi salarii si se fac ca ploua cind e vorba de transferarea procentului de 3 la suta . 
si asa au datorii cu nemiluita . Ce mai conteaza inca un 3 la suta la miliardele pe care oricum nu le platesc si dupa care Ministerul Muncii si Protectiei Sociale umbla ca disperatul ! 
ca atare , n - o sa vedem handicapat roman in cirja sau in carucior facute din cei 3 la suta platiti de societatile de stat . 
singurii bani sint tot cei de la privati . 
ei , daca nu platesc , sint calariti de inspectorii de la finante . 
ca atare , toata protectia pentru persoanele defavorizate in Romania se va face cu banii societatilor particulare si cu fonduri internationale . 
marea necunoscuta ramine in cazul unor functionari publici . Adica al presedintelui tarii , al parlamentarilor si al ministrilor . 
pentru a plati si ei 3 la suta din fondul de salarii nu exista decit doua alternative . 
fie se mareste bugetul alocat pentru ei , si atunci taxa va fi achitata , iar " onorabilii " vor incasa " ad labam " aceeasi suma ca si pina acum , fie pierd si ei 3 la suta din banisorii pe care - i duceau acasa ( si care , in multe cazuri , sint rezervati doar pentru o ciorba de burta ) . 
sa decidem acum o majorare de buget ( care , in cele din urma , tot de pe la particulari se aduna ) ar fi deja o exagerare . 
nu e de unde , pentru ca si firmele private sint pe cale sa dea ortul popii . 
asa ca mai ramine varianta ca " onorabilii " politicieni sa renunte si ei la acest procent . 
or , acest lucru nu s - a produs . 
domnul ministru Remes a refuzat in ideea ca nu poate mari bugetul . 
dar n - a suflat o vorba despre varianta cu bani pesin mai putin . 
hazul e ca toti parlamentarii si politicienii chestionati s - au dat cu capul de pereti , zicind , noi nu vrem sa fim exceptati . 
dar n - au spus o secunda ca sint dispusi sa incaseze mai putin . 
daca ar fi sa fie , pur si simplu ar da cu Decebal Traian Remes de pamint . 
nu el este seful tuturor pentru ca nu le poate striga nici drepti , nici culcat . 
daca nu vor ministrul si parlamentarul roman sa plateasca 3 la suta pentru handicapati , nimeni nu - i poate obliga . 
dar spectacolul a fost superb . 
Remes n - a fost de acord pentru ca trebuie rectificat bugetul , iar de partea cealalta politicienii ne - au aratat o generozitate de doi lei . 
situatia e simpla . 
statul scapa , privatii platesc , iar politicienii fac pe generosii si merg acasa cu aceiasi bani ca si luna trecuta . 
ciorba de burta e fierbinte si - i asteapta ademenitoare . 
