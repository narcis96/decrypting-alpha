meciul cu Anglia ne - a sucit mintile . 
pina atunci , unii erau cu speranta , altii , cu un deh nepasator pe buze . 
dupa victoria de pomina , Romania a renascut . 
florareasa din Piata Domenii ma intreaba , ce facem miine ? 
de la Orastie ma suna un prieten care n - a vazut nici macar doua meciuri de fotbal la televizor si zice , la ziar tu stii mai multe , ia zi , avem sanse ? 
instalatorul isi stringe usor degetul in falcile clupei si vorbeste singur . 
de - i batem pe italieni , ma fac prastie ! 
beau tot chioscul de la coltul strazii ! 
unii si - au anulat calatoriile in weekend . 
altii pun la cale vizionari in familie . 
cumpara sacose cu bere si alune , pregatesc televizor de rezerva si muta cristalele de pe mesele din preajma . Daca dam gol si sar sau se imbratiseaza , sa nu ramina fara vasaraie si bibelouri . 
cei mai infierbintati pun pariuri pe ce apuca . Pe bani , pe lazi de vin , de bere sau de whisky . 
unul care a pariat pe Italia s - a trezit ca prietenul sau nu mai vrea pariu pe bani , ci pe suturi in fund . Cine pierde , tine la zece ! 
l - ati vazut la meciul cu Anglia pe baiatul acela blond , cu fata ascutita si par lung care tinea in miini o icoana ? 
era in el mai mult decit o inchinaciune . 
se vedea ca il implora pe Dumnezeu din toata fiinta , ca nu mai priveste nici meciul . 
Adolescentul acela privea direct in cer si cauta un strop de noroc pentru echipa nationala . 
doi studenti de la Teologie , mari microbisti , au spus ca nu rezista la acest chin . 
au pus un coleg sa inregistreze meciul ca ei se duc in biserica sa se roage . 
adevarul e ca , fara nici o exagerare , toata suflarea romaneasca e conectata la meci . 
daca Metroul si RATB - ul ar avea directori cu suflet , chiar ar putea sa intrerupa circulatia timp de doua ore . 
nici tipenie de om nu va fi prin oras . 
cine vrea poate sa rostogoleasca butoaie goale pe Magheru , pe Calea Victoriei sau pe alte mari bulevarde si strazi din Capitala si din tara . 
de ce ? 
pentru ca meciul cu Anglia ne - a aratat ca putem juca asa cum nu ne mai imaginam . 
el ne - a facut sa renastem . 
fotbalul , in care rabufnesc toate visele noastre , stirneste si riurile de pacura ale subconstientului , si valurile de mindrie nationala , si trezeste ca dintr - un cimitir stafia tuturor bucuriilor moarte inainte de a se implini . 
printr - o victorie in meciul cu Italia ne putem razbuna ca traim prost , ca nu ni se dau vize , ca nu ne - au primit in NATO . 
o calificare in fata italienilor ne razbuna si pe taxele lui Remes , si pe preturi , si pe toate cele indurate in ultimii cincizeci de ani . 
un gol ca al lui B & ouml ; l & ouml ; ni ne - ar arunca in al noualea cer . 
pentru o noapte , ne - ar putea transforma in stapinii Europei sau in magicienii planetei . 
si e atita lume care e convinsa ca vom cistiga , incit mie mi se face frica . 
totdeauna cind am privit spre un pisc ametitor , am cautat cu privirea si prapastia in care as putea cadea . 
o anume umilinta in fata sortii chiar ma indeamna sa ma tem . 
si daca vom pierde dintr - o gafa de arbitraj sau dintr - o bilba stupida in aparare ? 
si daca italienii vor fi , pur si simplu , mai buni , ce vom face ? 
cum vom reusi sa adormim ? 
ce se va intimpla cu adolescentul care stringea icoana lui Hristos ? 
dar cu instalatorul care a ochit tot depozitul cu bautura al chioscului din coltul strazii ? 
cum vom scapa de enorma dezamagire pe care ne - ar putea - o aduce un meci prost si o infringere ? 
pur si simplu , nu pot sa - mi inlatur aceste spaime ! 
ele tin nu de presentiment , ci de o anume luciditate . 
niciodata , la meciurile mari de fotbal , n - am avut puterea de a ma bucura inainte de fluierul final . 
daca scapa portarul mingea ? 
daca prinde un macaronar o ghiulea cu patru secunde inainte de caderea ghilotinei ? 
daca liberoul sau portarul nostru simt in acele momente ca nu mai rezista presiunii nebune si incepe sa le tremure cordul ? 
nu s - a intimplat vreodata , dar nici departe n - a fost ! 
un meci de tipul Spania - Iugoslavia chiar ar putea umple jumatate din Romania cu spitale de campanie . 
si tot n - ar ajunge , ar trebui sa ne mai internam si prin Bulgaria si Ungaria . 
va dati seama ca tot timpul partidei nu voi face nici un gest , chiar de - ar fi sa conducem cu 2 - 0 . 
o sa - mi musc degetele pina in minutul 90 . 
apoi , si daca ne calificam , si daca pierdem , nu voi scoate nici un cuvint . 
pur si simplu voi fi sleit de putere . 
pentru ca bucuriile noastre sint extrem de rare , toti ne agatam de acest meci ca de ultimul vapor cu destinatia Tarimul Fagaduintei ! 
pentru a compensa tot ce a fost destin schiop sau nedrept , in intermundii sau pe unde se fac jocurile sortii , ar trebui sa ni se ofere o noapte magica ! 
