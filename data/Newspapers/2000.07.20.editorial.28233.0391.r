este halucinant ce se intimpla in aceste zile ! 
mult mai socante decit retragerea din cursa pentru presedintie a lui Emil Constantinescu sint reactiile . 
Romania trece acum prin punctul de maxima isterie in materie de scenarii . 
de la ideea ca presedintele a renuntat la candidatura pentru a - l aduce pe rege , pina la cea conform careia vrea sa se intoarca pe baza de referendum , toate ipotezele sint vehiculate cu o inconstienta ce tine mai degraba de delirul verbal al romanilor . 
am auzit si de varianta ca Emil Constantinescu ar fi fost fortat de rusi sa renunte pentru a - i face loc lui Ion Iliescu , iubitul lor de altadata . 
numai varianta cu Emil Constantinescu care se retrage pentru a cumpara planctonul Marii Negre n - am auzit - o ! 
sau pe aceea ca fuge cu toti banii care - i are ca sa candideze in Tanzania ! De fapt , e greu de ghicit ce se ascunde indaratul acestui puhoi de scorneli ! 
naivitatea ? 
talentul nostru de a banui ca omul care ne intreaba unde e nordul vrea de fapt sa ne fure calul ? 
delirul verbal care ne mentine in stare tonica ? 
prostia ? 
sau placerea diabolica de a terfeli un gest care deschide cai noi ( si periculoase pentru clientela arhicunoscuta ) in politica romaneasca ? 
eu cred ca sint toate la un loc , plus teama noastra de a iesi din mocirla calda in care ne - am scaldat zece ani . 
nimeni nu se mai intreaba ce - o fi in sufletul lui Emil Constantinescu . Nici macar unde a gresit si de ce , ca sa nu mai vorbim ca , in afara sforarilor de profesie ( care au inceput sa misune ) , nimeni nu se preocupa serios de ce - ar fi de facut . 
doar Ion Diaconescu , din norii naivi si ametitori in care pluteste , s - a grabit sa lanseze ideea candidaturii lui Mugur Isarescu . 
ca un copil care vrea sa dea primul in minge , Ion Diaconescu s - a pripit si a facut o enorma greseala . 
el nu si - a dat seama ca recomandarea si anuntul facute de el , in loc sa reprezinte un sprijin , o bila alba in contul lui Mugur Isarescu , pot trece drept o ghiulea legata de picioarele premierului . 
fara sa se supere , taranistii ar trebui sa inteleaga ca a trecut vremea cind aveau rolul de primadona . 
dupa acesti ani in care au facut atitea greseli , ei trebuie sa accepte ca nu mai sint vioara intii . Ca ar trebui sa faca gura mai mica . 
ca recomandarea lor nu mai foloseste nici macar pentru functia de primar intr - o comuna . In loc sa fie o floare la butoniera , sustinerea taranistilor e mai degraba un handicap . 
ce e de facut ? 
raspunsul la aceasta intrebare ar trebui dat cit mai grabnic de partidele politice . 
un singur lucru e clar . 
partidele de centru - dreapta sint obligate sa anunte rapid numele noului candidat pentru alegerile prezidentiale . 
aceasta ar pune capat birfelor ieftine , speculatiilor si nelinistilor din rindul electoratului . 
mai mult , nominalizarea celui care va reprezenta partea de centru - dreapta in competitia electorala ar pune capat si ingrijorarii care se manifesta deja in Occident . 
stirea retragerii lui Emil Constantinescu din cursa a circulat rapid in mediile politice si financiare din lume . 
cu siguranta ca , pentru multi , anuntul lui Emil Constantinescu a stirnit confuzie si ingrijorare . 
pe scena romaneasca au ramas doar doi candidati reprezentanti ai stingii . 
unii politicieni si investitori straini chiar se tem de o prabusire a echilibrului politic , precum si de faptul ca investitiile lor ar putea fi afectate de un tratament socialist . 
in loc sa ne tocam nervii si timpul cu scenarii ieftine , mai bine ne - am hotari ce vrem si am transmite politicienilor mesajul nostru . 
nu de alta , dar , in elanul lor bezmetic , sint in stare sa creioneze cine stie ce varianta aberanta . 
multi dintre ei nu pot sa inteleaga ce vrea populatia si nici sa imbine armonios nevoile acesteia cu interesele pe termen lung ale Romaniei . 
iata de ce , in loc sa ne dam de ceasul mortii ca sa aflam cui a spus prima data Emil Constantinescu despre hotarirea sa si incotro o va lua dupa ce pleaca de la Cotroceni , mai bine ne - am concentra pe ce avem de facut . 
unul dintre pasii care intra , fara indoiala , la capitolul " extrema urgenta " . 

