zilele acestea am fost tentat sa ma ciupesc de brat pentru a vedea daca nu cumva m - a luat somnul . 
sintem sau nu in campanie electorala ? 
dupa acte , da ! 
ne desparte mai putin de o luna de primul tur de scrutin , si inviorarea la care ne asteptam nu se produce . 
ici - colo , cite un panou publicitar , cite o pinza spinzurata prin oras . 
prin ziare vezi doar citeva mesaje ale liberalilor . 
ieri a aparut si prima fotografie color cu Ion Iliescu . 
mai - mai sa ne imaginam ca presedintele PDSR e in concediu de boala sau de odihna , pe la munte sau cine stie pe unde . 
n - a aparut decit la o singura emisiune televizata , semn de mare dispret pentru toti ceilalti , dar mai ales fata de electorat . 
la televiziuni , dezbaterile sint si ele adormite si par a fi " croite " special ca sa nu pricepem care este oferta politica . 
n - avem parte nici macar de niste dezvaluiri senzationale , acolo . 
parca ar fi vorba de o resemnare generala , de o stingere de motoare , parca ne - am afla inaintea unui meci cu cistigatorul cunoscut . 
e blegeala aceasta o capotare a partidelor competitoare ? 
aceeasi stare de letargie i - a cuprins si pe candidatii la presedintie . 
ai zice ca primul - ministru nu participa , ci doar se preface ! Sa nu mai vorbim despre cei de la coada listei , care s - au inscris , si pe urma au plecat pe la tara , la rude , sa - si aduca gogonelele . 
altfel , n - ai zice ca se bat pentru ceva ! 
chiar si Niculae Cerveni , cel mai pofticios de a se arata pe micile ecrane , pare a indeplini doar o corvoada politica . 
am fost parlamentar , am fost sef de partid , mai trebuia sa candidez si la presedintie ca sa am reverul incarcat cu toate medaliile de complezenta . 
ce se intimpla ? 
ai zice ca politicienii romani au plecat la ciupercariile din Spania si la cules de portocale in Grecia ! 
nici PDSR nu face prea multa campanie electorala . 
fie ca jucam , fie cistigam prin neprezentare , tot aia e , pare a spune staff - ul de campanie al partidului . 
numai daca ne gindim la alegerile din 1992 si ne amintim ca s - a facut mult mai mult . Sa nu mai vorbim de cele din 1996 , cind angajamentul a fost total . 
acum pare a fi numai de forma . 
chiar si campania electorala pentru localele din acest an , daca o comparam cu ce se petrece acum , a fost mai agitata . 
in Bucuresti , batalia intre Sorin Oprescu , Catalin Chirita si Traian Basescu a fost zgomotoasa . 
la Cluj se incerca stoparea lui Gheorghe Funar , iar la Iasi si Bacau se bateau de amorul artei doi candidati fara adversari . 
orasele erau inviorate de ambitiile unora de a accede in consilii , comunele - de disputa intre gospodari . 
si in unele cazuri au fost 10 - 15 candidati sensibil egali ca sanse . 
acum , nimic ! 
parca am fi intr - o poezie de Bacovia , coplesiti de spleen si singuratate , de resemnare . 
pe unde te duci , oamenii te intreaba : noi cu cine votam ? 
sint pur si simplu dezorientati . 
sa ia pruna asta sau pe cealalta ? 
dar nu se simt nici implicati , nici bombardati cu oferte . 
daca o iau , bine , daca nu , nu . 
oare aceasta amorteala vine de la diferenta mare din sondaje ? 
si nu cumva cistigatorul , deja cunoscut , nu mai catadicseste sa joace ? 
nu cumva sleiala din politica este de fapt o resemnare a electoratului ? 
nu cumva partidele si - au numarat gresit banii , au tocat prea mult la alegerile locale , iar acum au buzunarele goale si nu mai gasesc nici pentru fluturasi ? 
toata aceasta liniste de infringere prestabilita nu vesteste nimic bun . Nici pentru competitia electorala , nici pentru dorinta romanilor de a mai participa la spectacol . 
nu mai vor propuneri , nu mai asteapta oferte , nu mai vibreaza pentru politicieni . 
sa fie un semn de abandon sau avem de - a face cu o mica prefacatorie ? 
oamenii inca stau la pinda si asteapta sa apara ceva tentant ? 
sau se poarta de parca n - ar mai crede in nimeni , numai spre a se trezi pe neasteptate ? 
ar trebui sa incercam un diagnostic . 
nici politicienii nu mai cred in sansa lor , nici alegatorii nu mai asteapta schimbari miraculoase . 
si daca e doar o farsa jucata de romani ? 
si daca se trezesc peste noapte ? 
n - ar fi riscant sa ne hazardam in judecati ce pot fi rasturnate , ca de atitea ori ? 
geaba zicem noi ca e o plictiseala de moarte , de parca alegerile s - ar tine in deplasare , in Bulgaria sau in Albania . 
in citeva zile , romanii se pot trezi , ca la caderea lui Ceausescu , si pe urma pot dormi un deceniu . 
si daca si - au pus ceasurile sa sune exact pe 26 noiembrie ? 
dar daca se trezesc abia pe 13 decembrie , dupa ce toate voturile au trecut ? 
