cea mai mare fericire pentru un intreprinzator particular este ca statul sa - l lase in pace . 
cea mai mare nenorocire pentru orice economie de piata este amestecul statului . 
se baga peste tot , inventeaza reguli pe care apoi le schimba , arbitreaza de unul singur un joc in care , pe deasupra , este si jucator , dar unul prost . Sa se amestece in toate ! 
si , in dorinta de a le imbunatati , sa reuseasca sa le brambureasca pina la absurd . 
asa s - a intimplat si cu Registrul Comertului . 
cind investitorii s - au plins de birocratie si de multimea aprobarilor necesare pentru infiintarea unei firme , Adrian Nastase a anuntat o masura istorica : ghiseul unic ! 
ce a iesit ? 
o comedie ! 
in loc sa solicite ministerelor pe care le coordoneaza o simplificare a procedurilor , o reducere a numarului de aprobari , el le - a facut pe toate o gramada . 
a zis ca implementeaza experienta strainatatii care , avind in vedere specificul societatii romanesti , n - a facut decit sa amplifice dezastrul . 
iritat de consecintele imbunatatirii propuse de el , primul - ministru a schimbat modificarea . 
a semnat o ordonanta de urgenta in baza careia Registrul Comertului a trecut in subordinea Ministerului Justitiei , in ciuda faptului ca de prin anii ‘30 el functiona in subordinea Camerei de Comert . 
acelasi lucru se intimpla si in alte tari , cu exceptia Germaniei , Austriei si a Luxemburgului , unde se afla tot in subordinea justitiei . 
masura guvernului Nastase are o explicatie . 
ea vizeaza posibilitatea de a controla firmele - fantoma , de a rezilia sau sanctiona companiile care incalca legile fiscale . 
in plus , faciliteaza procesul de urmarire si supraveghere a unor actori economici suspecti . 
statul are astfel un acces sporit intr - o zona a informatiilor economice , a bazelor de date despre societatile comerciale . 
in acelasi timp , poate tine la respect curiozitatea presei , mai ales atunci cind este vorba de activitatile economice ale politicienilor sau rudelor acestora . 
acum , deruta din Camerele de Comert este totala . 
functionarii si bancile de date se transfera in subordinea statului . 
dar statul roman nu poate obliga Camerele de Comert sa predea calculatoare , cladiri , mobilier si alte bunuri ce tin de  proprietatea privata . 
daca astazi Camerele de Comert din Romania refuza sa inchirieze sau sa cedeze statului valori materiale ( mari sau mici , ele nu pot fi luate cu japca ! ) activitatea s - ar putea bloca . 
s - ar stirni un haos de nedescris . 
cum va proceda guvernul Adrian Nastase ? 
ii va stringe cu usa pe cei care refuza ? 
va trimite politia pe capul presedintilor Camerelor ( principalii beneficiari ai incasarilor rezultate din activitatea de registru ) pentru a le intocmi dosare pe alte cauze ? 
sau , daca acestia vor accepta , cine stabileste sumele pe care statul le va plati pentru spatii , calculatoare si cite altele or mai fi ? 
in dorinta de a controla o importanta zona a informatiilor despre evidenta si activitatea societatilor comerciale si pentru a putea afla cit mai repede date economice despre oricine ( dar si de a pune piedici presei cind e vorba de oamenii puterii ) s - a pus la cale o operatiune complicata , fara prea mult cap si fara o cunoastere temeinica a terenului . 
pentru o perioada greu de estimat , evitati sa aveti vreo treaba la Registrul Comertului ! 
