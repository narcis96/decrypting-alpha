stiu ca foarte multi compatrioti nici nu vor crede si nici nu vor accepta . 
dar trebuie sa afle ca una dintre cele mai importante decizii politice din Romania ultimilor 11 ani a fost includerea UDMR la guvernare . 
intii de catre CDR , si acum , intr - un mod mai diplomatic , de catre PDSR . 
numai cei care nu au nici o idee despre standardele politice internationale si despre tendintele europene pot face din asta o acuza . 
chiar daca pierderea de credibilitate a CDR vine intr - o mica masura si din aceasta alianta , ea a avut meritul ca a deschis un drum dificil , pe care inainteaza ceva mai usor si PDSR , si Ion Iliescu . 
faptul ca partidul de guvernamint din Romania de azi are suportul UDMR conteaza enorm si poate fi socotit ca unul dintre foarte putinele argumente solide in favoarea actualei puteri . 
din acest punct de vedere , pozitia lui Ion Iliescu in problema minoritatilor chiar poate fi considerata un mare pas inainte . 
ne place sau nu , intre declaratiile cu iz nationalist ale lui Ion Iliescu de prin 1991 - 1992 si cele de astazi este o diferenta uriasa . 
chiar si imaginea guvernului Adrian Nastase in strainatate este ceva mai buna . 
or , pe un asemenea fond , declamatiile lui Adrian Paunescu si ale lui George Pruteanu vin ca un dat cu bita - n balta . 
cei doi , obisnuiti sa traiasca bine pe seama tiradelor despre limba romana , pun acum PDSR intr - o situatie extrem de delicata . 
mai mult , initiativa lui Corneliu Vadim Tudor de a lansa o motiune simpla privind Legea administratiei publice locale risca sa gaseasca destui suporteri , gata din tot sufletul sa se sacrifice pe altarul limbii romane de partid si sa incerce revenirea Romaniei la anii & Ocirc ; 90 . 
in loc sa dea cu matura prin cartiere , Gheorghe Funar cel Santaliu organizeaza adunari publice pentru apararea limbii romane si incearca sa se regonfleze politic . 
PDSR are si asa destule belele . 
numai de asta nu mai avea nevoie . 
din acest punct de vedere , el chiar trebuie ajutat , chiar si de societatea civila . 
atitudinea fata de minoritati si integrarea acestora in viata comunitatii sint componente fundamentale ale politicii europene a ultimilor ani . 
fara acestea , Romania nu poate depasi nivelul unei relatii turistice cu Uniunea Europeana si nu poate aspira la mai mult . 
ne place sau nu , acesta e adevarul gol - golut . 
ce poate face PDSR cu cei doi parlamentari de ocazie ? 
o idee ar fi sa - i tot plimbe prin Europa pina cind incep sa priceapa . 
dar nici Adrian Paunescu si nici George Pruteanu nu sint tarani din Cuca Macaii sa nu inteleaga . 
stiu ei foarte bine ce se petrece pe vechiul continent . 
primesc materiale de la diverse foruri internationale , citesc reviste si ziare , urmaresc televiziunile . 
ei n - o tin langa fiindca ar fi in criza de neuroni . 
o fac dintr - un banal interes . Si - ar pierde obiectul muncii , si fara sa - si exerseze patetismul ar deveni niste bieti anonimi , niste parlamentari la numar . 
ce sa zica ei despre economie , despre legi , despre politica ? 
daca le dai sa administreze un chiosc sau sa coordoneze patru oameni , ti - i duc la sapa de lemn . 
nu - i exclus ca , la foamea lor , cei doi sa foloseasca discursul nationalist ca pe o moneda de schimb . 
mai da dom' presedinte ceva si facem si noi gura mai mica ! 
dar de cum apar necazuri mai mari in alte domenii , isi amplifica si ei discursul pentru a muta dusmanul in Transilvania sau in Ungaria . 
cine isi imagineaza ca Adrian Paunescu si George Pruteanu au intrat in PDSR si in parlament pentru vreo cauza se insala amarnic . 
au dat din coate pentru un ciolan si - un loc caldut . 
daca PDSR , aflat in aceasta campanie de modernizare a mesajului in ceea ce priveste minoritatile , stringe surubul si - i trimite pe cei doi la cules de urzici , cu siguranta ca ei vor ateriza la Partidul Romania Mare . 
acolo e cuibul zaltatilor si acolo propozitiile lor se maninca pe piine mai abitir ca margarina cu dulceata . 
progresul lui Ion Iliescu si al PDSR in problema maghiarilor ar trebui urmat de citeva actiuni ferme fata de copiii institutionalizati si fata de rromi . 
ce pierde puterea cu fostii activisti de partid , cu fostii ofiteri de Securitate pusi la mare cinste , cu subventiile date marilor paraziti din economie ar mai compensa cu aceste doua capitole disputate . 
altfel , pe gura mare a lui Adrian Paunescu si a lui George Pruteanu ne putem duce naibii . 
