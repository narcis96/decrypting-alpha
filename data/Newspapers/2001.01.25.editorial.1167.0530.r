nu stiu citi il pot intelege pe omul care a cistigat un milion de dolari , dar se teme sa apara . 
multi ar zice , eu m - as duce si i - as lua cit ai zice peste ! 
nu e chiar asa de simplu cum pare la prima vedere . 
nu te trezesti peste noapte cu 25 de miliarde de lei si , tot asa , la o pocnitura din degete , din om asezat , cu rostul bine chibzuit , muncind din greu , sari intr - o alta lume . 
esti boier ! Probabil ca nu toti cei care participa la Bingo si la alte jocuri de noroc isi imagineaza un cistig salvator , care sa - i mute de la periferie si de la truda direct in centrul lumii mondene si intr - o viata de huzur . 
probabil ca multi joaca de amorul artei si dintr - o incercare de a testa destinul sau de a vedea ce inseamna hazardul . 
cei care viseaza cu disperare sa se aleaga din joc cu o suma fabuloasa nu - si dau seama ca o cauta singuri cu luminarea . 
si daca intr - adevar cistiga , au parte de o bucurie atit de greu de dus incit cel mai adesea sfirsesc prin a - i nenoroci . 
de fapt , nici nu stii in ce masura un astfel de noroc nu ti - a fost dat ca o modalitate a destinului de a - si selecta o victima . 
cum , dom' le , chiar asa sa fie ? 
eu as sti ce sa fac cu banii ! 
i - as cheltui cu cap ! 
cu care cap , de vreme ce milionul de dolari nu te - a intilnit niciodata ? 
stiinta de a gestiona o asemenea suma este egala cu capacitatea de a o produce . 
hazul vine de la faptul ca toti cei care pot face un milion de dolari nu au timp pentru jocuri . 
sau , daca mai au ceva timp liber , decit sa cumpere bilete , mai bine se relaxeaza privind in zare ! 
de ce ? 
pentru ca o astfel de ocupatie li se pare o modalitate ieftina de a face bani . 
daca ar cistiga si intr - o firma , si la Loto sau la Bingo , nu s - ar alege decit cu injuraturile si blestemele celorlalti ! 
asta ii mai trebuie ! 
nu tin sa - i compatimesc pe cei care vad in jocurile de noroc singura lor sansa de a cistiga niste bani . 
si nici nu spun ca unii , nu atit de multi citi asteapta , nu se vor alege cu premii importante . 
nu doresc nici sa diminuez cu ceva credibilitatea institutiilor organizatoare . 
sentimentul meu este ca numarul celor care spera sa cistige bani buni din diferite jocuri e mult mai mare decit al celor care sint convinsi ca ii pot produce si chiar se apuca de treaba . 
la orice joc ai o sansa . 
dar una mica , egala cu a celorlalte sute de mii sau milioane de participanti si de variante . 
la munca , depinde suta la suta de tine insuti . 
atita doar ca , in mod normal , aceasta sansa de suta la suta ar trebui sa fie ( si in unele locuri chiar este ) legata de capacitatea fiecaruia . 
la cineva , sansa de suta la suta , adica sigura , nu reprezinta decit o suta de dolari . 
la altii , cinci , la altii - o mie sau chiar mai mult . 
munca mai are un avantaj . 
te face sa vezi cit poti duce . 
nu incepe niciodata cu un purcoi de bani . 
te introduce incet , progresiv , te pune sa dai examene in fiecare zi , plus inca unul in ziua de leafa . 
muncind , creste natural capacitatea de a gestiona bani , de a - i invirti cu folos , dar fara sa - ti pierzi mintile . 
daca ai luat - o razna , produci mai putin , iar cistigul a zburat ca o pasare de pe creanga . 
" banii n - aduc fericirea " spune un proverb mai vechi ce suna a resemnare daca il spune cel care nu - i are si a fatarnicie daca il spune cel norocos . 
oricum ai intoarce - o , e aproape imposibil sa - i convingi pe cei care nu au bani ca jocul nu e o solutie . 
e ca si cum i - ai obliga sa accepte ca ei nu pot concepe vreo alta varianta de a cistiga . 
adica le ceri sa - si accepte limitele ! 
n - ar face decit sa ia demersul ca pe o jignire . 
si totusi , oamenii trebuie convinsi ca n - au de ce tinji o viata intreaga dupa o bila potrivita . 
nu doar ca nu le schimba viata in bine , dar poate sa le - o si distruga . 
in loc sa - i ajute sa se mute in cartiere de oameni bogati , ii impinge intr - un infern fara iesire . 
unii dintre acestia nu - si dau seama niciodata ca rivnitele cartiere ale instaritilor din Paris , din Beverly Hills sau de aiurea nu sint populate de cistigatori la diferite jocuri de noroc . 
fie au mostenit , fie au facut banii la " loteria " muncii . 
probabil ca fericitul cistigator al milionului de dolari nu apare pentru ca se teme de jefuitori . 
sau poate ca isi da seama ca acestia sint cea mai mica amenintare in raport cu celelalte pericole pe care le poate aduce aceasta suma colosala unui roman . 
e ca si cum hazardul i - ar fi pus in brate o bomba cu efect intirziat , cu indemnul : bucura - te , o sa crapi de bine ! 
