dai o mie de dolari pe o fabrica si faci un contract beton . 
e legal ? 
este , dar tot gainarie ramine . 
asa si cu spectaculoasa majorare de capital de la ALRO Slatina , una dintre bijuteriile economiei romanesti . 
nefiind nici cintaret de manele , nici fotbalist , nici actor de telenovela , ALRO nu e asa de cunoscut prin casele compatriotilor nostri . 
spre buna lor stiinta , trebuie sa afle ca este singura firma de stat din Romania care incheie fiecare an cu un profit de 50 de milioane de dolari . 
pentru cumpararea ei au dat din coate si au facut oferte nume celebre ale industriei de aluminiu de pe glob . 
cica ALCOA , ALCAN , GLENCOR , BALLI si PECHINEY ( firma care a facut modernizarile la Slatina - deci cunoaste valoarea reala ) au facut oferte repetate . 
banca Parisbas le - a si evaluat . 
din ce - am auzit , se spune ca Romania ar trebui sa incaseze din vinzarea actiunilor ALRO cam 80 - 100 de milioane de dolari , plus investitii de inca 60 - 80 de milioane ( tot dolari ) . 
veti intelege ca , in contextul in care Romania cauta credite pe afara , o asemenea suma n - ar strica bugetului si asa destul de cirpit . 
numai ca aceasta perla economica , in loc sa fie scoasa la vinzare , e tinta unei manevre abile . 
statul roman , prin APAPS , purcede la o majorare de capital prin reevaluare . 
asta , asa , pentru ca e legal si pentru ca , neavind banii cu care sa contribuie , are toate sansele ca din actionar cu 54a sa ramina cu o cota nesemnificativa . 
frumos progres si mareata cinste ! 
nu se vinde nimanui , se aranjeaza cu o masura legala si , astfel , marile grupuri internationale ajung sa liciteze cotul , iar anumiti clienti sa ia placinta , spre fericirea statului roman pagubit . 
el striga doar : Dincolo de faptul ca masura este perfect legala & Eacute ; Dincolo de faptul ca e perfect legala , prin oras se vorbeste si despre suma de buzunar , pentru a carei depozitare e necesar un dulap cit un camion . 
dar nu despre asta e vorba ! 
nu de ciorba de burta a politicienilor ne ocupam aici , ci de mult invocata transparenta a privatizarii , atit de promisa , si de nevoile statului roman , din ce in ce mai calic , pus sa piarda , printr - o miscare de iluzionist , controlul unei societati de mare valoare . 
am citit prin ziare ca pentru adjudecarea ALRO se bat o sumedenie de forte si de caricaturi . 
printre ele s - ar afla si oligarhia rusa a aluminiului , plus un proprietar de trust , gata sa joace la mai multe capete , cel care incearca sa intre in orice fel de afacere pentru ca altfel te toc si - n ziar si la televiziunea mea ! . 
mi - e aproape imposibil sa cred ca o asemenea miscare fara perdea si fara obraz s - ar putea face fara ca PDSR sa fie acuzat de prima mare tarasenie a celei de - a doua guvernari . 
numai convingerea ca romanii ar putea fi distrasi de spectacolul arestarilor demonstrative de la FPS , timp in care sa se produca devalizarea , i - ar putea determina pe oamenii puterii sa marseze . 
cum privatizarea ALRO era unul dintre punctele acordului PSAL incheiat cu Banca Mondiala , majorarea de capital si schimbarile de proportii in actionariat ar avea doar valoarea unui flit tras organismelor internationale . Ne - am afla in fata unui punct final la imaginea despre Romania . 
mai mult decit un scuipat in sin nu ne - ar putea aduce ! 
majorarea de capital de la ALRO miroase a micsorare la stat si a majorare la buzunarul unora ! 
