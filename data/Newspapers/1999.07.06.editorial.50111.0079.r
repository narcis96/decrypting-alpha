slava Domnului ca privatizarea de la Dacia a fost semnata . 
batrina doamna a soselelor romanesti va redeveni ceea ce a fost la inceput . O masina veritabila ! 
intre timp , mai ales cu sprijinul insistent al socialismului , ea s - a romanizat pina in fundul rezervorului de benzina . 
daca as fi in locul francezilor si al partii romane de la Dacia Pitesti , as pune la cale un grandios spectacol de adio care sa insoteasca iesirea de pe banda a ultimului autoturism de tip vechi , un foc de artificii cu coruri si orchestre , cu actori si cu sampanie , cu personalitati si cu o defilare a putinelor masini din primul an de fabricatie ramase totusi in circulatie . 
ar fi un prilej de despartire si o modalitate de a ne arata simpatia fata de acest automobil , care ne - a scos ca un catir din cele mai negre vremuri ale Romaniei . 
sa nu uitam ca in anii aceia nebuni , Dacia a fost o caruta prietenoasa si extrem de simpla , care putea fi reparata de aproape oricine , care mergea si cu un ciorap de dama pe post de curea de ventilator , care permitea si dublu rezervor , si tanc de benzina in locul banchetei din spate , gifiia si cu ulei de doi lei , si cu titei , si cu gaz , a functionat si cu tuica in loc de lichid de frina , si fara placute , si fara lichid de racire . 
pentru noi a fost un fel de pluta in bratele unui inecat . 
si inainte de a strimba din nas in fata aerului sau demodat , inainte de a vedea o noua Dacie , cu adevarat performanta , ar trebui sa facem cu totii un gest de dragoste si de recunostinta pentru fieraraia care a fost mai mult decit un prieten si care , iata , devine baza pentru un alt autoturism . 
cit e de batrina , Dacia mai face si pui , si a intrat pe buletinele de stiri ale marilor agentii , operatiunea ajungind pe masa marilor concerne de automobile . 
trecind insa peste patetismul prilejuit de un asemenea moment , merita sa citim stirea despre eveniment . 
in depesa France Presse se arata ca Dacia produce , cu 28.000 de salariati , 100.000 de autovehicule pe an . 
adica 3,57 de masini / muncitor intr - un an calendaristic . 
prin privatizarea cu Renault , la orizontul anului 2010 productia va atinge 200.000 de unitati . 
cifra pare impresionanta . 
dar media nu va fi mai mare de 7 masini / angajat . 
or , in Brazilia , la Curitiba , unde francezii au inaugurat o fabrica in decembrie 1998 , media este de 70 de autoturisme pe an / angajat . 
ridem , noi , ridem de America Latina si zicem ca nu vrem ca Romania sa ajunga la nivelul de acolo , dar , la capitolul productivitate , in 2010 nu vom fi nici macar in America Latina , ci undeva mai la vale de Africa . 
evident , media de sapte autoturisme pe an / angajat va fi atinsa in 2010 cu conditia ca francezii sa nu - i pastreze pe toti cei 28 . 000 de salariati , intre acestia existind si un procent substantial de oameni care isi completeaza masinile proprii din piese scoase pe te miri unde si prin cele mai inimaginabile trucuri . 
or , e greu de crezut ca nu se va schimba nimic , ca productivitatea va continua sa creasca in ritm de melc . 
tot France Presse zice ca , in cinci ani , vor pleca de la Dacia 12.800 de angajati . 
dar daca impartim 200.000 de masini la 15.200 de angajati , citi vor ramine , rezulta 13,1 masini pe an / angajat . 
adica o productivitate doar de 5 ori mai mica fata de Brazilia , nu de 20 de ori , cum e acum . 
operatiunea nu este deloc usoara , mai ales ca in conceptia sindicatelor privatizarea inseamna transformarea unei societati din sursa de paguba in masina de creat profit , dar fara nici o disponibilizare . 
ceea ce nu se poate ! 
e chiar absurd ! 
nimeni nu cumpara o fabrica suprapopulata cu functionari si stergatori de praf spre a o face profitabila fara a schimba modul de gindire , eficienta oamenilor , responsabilitatea lor si incarcatura de efort . 
ce vor face sindicatele in acest caz ? 
vor carota patronatul si guvernul care au pus la cale vinzarea ? 
vor bloca fabrica ? 
sau vor accepta regulile dure ale economiei de piata ? 
asta inseamna ca o privatizare de asemenea proportii trebuie sa aduca si o schimbare de mentalitate , inclusiv la membrii de sindicat . 
din acest punct de vedere , scrisoarea adresata de principalele centrale sindicale presedintelui si premierului , in care acestea acuza ca nu s - a asigurat prin contractul de vinzare - cumparare a unor societati si protectia sociala necesara pentru salariatii disponibilizati , suna ca o aiureala . 
Cumparatorii se ocupa de profitabilitatea unei fabrici . 
guvernul , de protectia celor ramasi fara slujbe . 
vor reusi francezii sa faca din Dacia o masina europeana si din meseriasii de la Pitesti un fel de " brazilieni " cu loc de munca in Romania ? 
si pe unde va fi productivitatea celor din Curitiba in acel moment ? 
