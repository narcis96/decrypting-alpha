in ciuda faptului ca exista deja o lege care reglementeaza accesul la dosarele fostei Securitati , in ciuda faptului ca exista o institutie a statului indrituita sa coordoneze cercetarea arhivelor , activitatea este paralizata de mai multe luni . 
explicatia este cit se poate de simpla . 
in Romania anului 2003 nu exista vointa politica pentru ca aceasta operatiune obligatorie sa se desfasoare in conditii normale . 
de fapt , puterea se agata cu dintii de lege , de chichite , de spatii , de oameni pe care - i controleaza pentru ca deschiderea dosarelor fostei Securitati sa nu se produca . 
s - ar putea afla astfel ca institutiile statului sint dominate de fosti ofiteri . 
s - ar putea gasi acte care sa probeze ca Parlamentul Romaniei este si el " infestat " de oameni provenind din aceleasi structuri ale Securitatii . 
s - ar vedea fara putinta de tagada ca , de la primarii si consilii locale pina la afacerile grase , domina aceiasi oameni cu o origine comuna . 
de fapt , s - ar putea demonstra ca structurile statului roman de astazi sint dublate , in mare parte , de structuri ale fostei Securitati . 
mai mult , ca o mare parte din fenomenul coruptiei porneste de la acestea . 
cit timp poate bloca PSD - ul condus de Adrian Nastase , Nicolae Vacaroiu , Ristea Priboi si multi altii un proces care aduce atingere credibilitatii Romaniei ca tara democratica ? 
tarile membre NATO n - au formulat solicitari exprese in aceasta directie . 
pe ele le intereseaza doar siguranta informatiilor clasificate . 
in schimb , nici un general NATO nu - i poate opri pe Iulius Filip , pe Werner Sommerauer , pe toti ceilalti care au fost victime sa ajunga la un decont final al torturilor la care au fost supusi . 
si daca nu decont in sensul juridic al cuvintului , atunci macar o cunoastere deplina a numelor si faptelor celor implicati . 
pot hotari Ion Iliescu , Radu Timofte , Adrian Nastase , Ioan Talpes , Ion Predescu si citi or mai fi ca acesti oameni trebuie sa taca si sa stea cuminti ? 
poate tot PSD - ul sa - i infrunte pe Andrei Plesu , Mircea Dinescu , Horia Roman Patapievici in demersul lor de a - i deconspira pe ofiterii de Securitate care au facut politie politica ? 
poate acelasi PSD , sustinut de structurile fostei Securitati si de ofiterii in rezerva din interiorul sau din preajma Partidului Romania Mare , sa blocheze presa din Romania sa scrie despre un proces istoric obstructionat ? 
cit timp vor mai putea fi inventate tot felul de argumente ? 
pe zi ce trece , din arhivele fostei Securitati ies dosare dupa dosare . 
oamenii isi descopera urmaritorii si pe cei care i - au terorizat . 
si ii gasesc in parlament , in guvern , in afaceri , in partide . 
si vor umbla cu jalba prin Europa pentru a spune ce se petrece in Romania . 
acest fenomen nu poate fi oprit . 
geaba spunea Ion Iliescu ca nimeni nu poate hotari in locul nostru . 
neputinta sau lipsa de vointa in operatiunea de clarificare a unui trecut care se prelungeste pina in viata de azi a societatii romanesti va ajunge sa fie cunoscuta si pe la curtile europene . 
si , oricit de mari ar fi interesele NATO in materie de extindere , tot se va gasi un parlament din cele 18 care sa ridice problema . 
nu sint toate parlamentele tarilor NATO filiale ale Partidului Romania Mare sau alcatuite din bezmetici . 
vor afla si ele ca Romania o tot scalda , de 13 ani , la un capitol important , care tine de o democratie reala si de soliditatea statului de drept . 
din punctul de vedere al celor suferite de Iulius Filip , de Werner Sommerauer , de multi altii , mici , anonimi , fara functii importante in stat si fara bani la banca , nu cred ca exista vreo forta care sa - i opreasca din drumul lor spre aflarea adevarului . 
indiferent care este pretul si citi ani ar fi necesari pentru aceasta ! 
ca atare , cine caroteaza accesul la dosarele fostei Securitati pregateste de zor una dintre belelele pentru care Romania ar putea fi taxata in procesul de ratificare a aderarii la NATO ! 
