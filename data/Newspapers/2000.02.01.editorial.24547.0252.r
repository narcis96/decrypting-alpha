era prima intilnire in particular cu primul - ministru . 
urma sa spuna ce vrea el sa faca , in ce fel , cind si cu cine . 
discutia s - a intins putin . 
la un moment dat , a intrat cineva din personal si l - a anuntat ca presedintele Romaniei a plecat cu intirziere de la Kiev si nu are cine sa - l primeasca la aeroport pe Alberto Fujimori , presedintele Republicii Peru . 
ca sa poata fi acolo in momentul aterizarii , premierul ar fi trebuit sa plece in urmatoarele cinci minute . 
ia mai da - l in ma - sa , a zis , pisicher , Radu Vasile . 
sa mearga un ministru sau un secretar de stat ! 
a doua oara a fost la Torino . 
vizita oficiala . 
seara , meci in campionatul mondial de fotbal . 
dupa meci , primul - ministru impreuna cu ministrul finantelor ( Daniel Daianu ) au invitat citiva apropiati la o discoteca . 
cineva a gresit si , in loc de discoteca , grupul de oficiali romani a ajuns intr - un bar de strip - tease . 
numar fierbinte , incolaciri si unduiri , plus sutienul aruncat in stil mare . 
fata si - l aduna de pe jos in ropotele de aplauze , isi acopera pieptul si vine la masa oficialilor romani ( cu primul - ministru ) si intinde o mina , spunind , buna seara , sint Laura ! 
a treia scena are loc pe stadionul echipei F . C . National . 
Radu Vasile ii spune lui Daniel Daianu , ba , uite , iti trag o lovitura de la 11 metri ! Daca o aperi , nu te schimb ! 
daca iti dau gol , te dau afara ! 
la costum si cravata , premierul si ministrul finantelor joaca un scaun din guvern la pariu . 
Daniel Daianu , un antitalent total in materie de fotbal , apara totusi lovitura de pedeapsa . 
primul - ministru ii zice , azi ai scapat . 
te schimb miine ! 
ultima scena cu Radu Vasile a avut loc la o vila de protocol a guvernului . 
primul - ministru e suparat ca " Evenimentul zilei " a scris de mai multe ori despre comportamentul nepotrivit al puiului de premier . 
ce aveti cu el , dom' le ? 
i - am explicat atunci ca , indiferent despre cine este vorba , ziarul va avea aceeasi atitudine , si nu si - o va schimba fata de fiul primului - ministru care e obligat la un comportament adecvat . 
si discutia s - a intins din nou . 
intra cineva care il avertizeaza ca de cinci minute ar fi trebuit sa inceapa sedinta BCCC al PNTCD , la care este asteptat . 
Radu Vasile s - a purtat la fel : ia mai da - i in ma - sa , sa - mi transmita doar daca ma mai sustin sau de aici plec direct acasa ! 
toate acestea m - au determinat sa cred ca Radu Vasile nu depaseste anvergura celor doi mici si o bere . 
refuzul demisiei si tot bilciul care a urmat n - au facut decit sa sublinieze acest registru minor al politicianului . 
saptamina trecuta , Radu Vasile declara ziaristilor ca asteapta oferte din partea partidelor politice . 
afirmatia seamana cu un anunt de mica publicitate . 
din moment ce , la Delegatia Permanenta a taranistilor , fostul premier a informat despre constituirea grupului de initiativa pentru crearea unui partid popular , e de crezut ca nimeni nu i - a batut la usa pentru a - i propune un post important intr - un partid politic credibil . 
ideea crearii unui nou partid e chiar ultima zvicnire a lui Radu Vasile inainte de anonimatul politic . 
de ce ? 
pentru ca Radu Vasile isi imagineaza ca un partid poate fi scos ca un porumbel din palarie . 
dar pentru asta iti trebuie macar o doctrina si o echipa . 
or , doctrina - ioc ! La conferinta de presa , Radu Vasile a venit cu citeva foi mizgalite cu pixul pe genunchi , bolmojind un fel de principii cu directii , concepte cu orientari , un fel de mina dreapta cu degete de la piciorul sting . 
patru idei de cinci culori . 
cam aceleasi lucruri se pot spune si despre echipa . 
cel mai cunoscut este Sorin Lepsa , cel care le - a tras taranistilor o " leapsa " in timpul Delegatiei Permanente . 
de la microfon , el a infierat coruptia mai mult pentru camerele de televiziune care n - au putut arata ca si miinile lui Sorin Lepsa nu sint prea curate . 
Petrisor Peiu nu e nici el o piesa de calibru greu . 
intr - o eventuala batalie , el nu poate intrece o prastie . 
Gheorghe Cristea , deputat de Ialomita , cel care a condus Comisia pentru agricultura , e celebru pentru afacerile sale cu ulei , desi , cind te apropii de el , miroase mai mult a alcool decit a untdelemn . 
citi s - or mai fi inghesuind in jurul lui Radu Vasile din cauza ca sint amenintati sa - si piarda privilegiile , e greu de spus . 
numarul lor poate fi destul de mare . Dar de la un grup si pina la un partid mai e cale lunga . 
chiar fara sa reuseasca , operatiunea lui Radu Vasile atirna ca plumbul de picioarele taranistilor . 
pina cind o reveni pe scena politica , Radu Vasile isi poate pune linistit ghiulul , lasind si unghia degetului mic sa creasca spre a exprima clar ideile sale novatoare . 
