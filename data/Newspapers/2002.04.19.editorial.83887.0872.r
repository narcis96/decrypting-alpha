nu cred ca radioul romanesc a avut o vedeta mai populara decit Paul Grigoriu . 
chiar daca nu i - am impartasit intotdeauna simpatiile ( unele dintre ele inexplicabile ) , Paul Grigoriu a fost si este o voce extrem de iubita . 
Nici  Eugen Preda , mentorul  unei generatii , n - a reusit sa fie atit de prezent pina si in ultimul colt al Romaniei . 
or , demisia lui Paul Grigoriu din conducerea Radiodifuziunii Romane este ultimul semnal , cu siguranta si  cel mai convingator , ca in radioul public se petrec lucruri extrem de ciudate . 
si toate au o cauza politica . 
partidul lui Adrian Nastase si - a numit ieri " pupila radiofonica " in fruntea institutiei din strada Gen . 
Berthelot . De ani buni , Dragos Seuleanu tine trena PSD . 
daca ar fi fost doar asta , poate ca ascensiunea sa n - ar fi stirnit atitea antipatii si nemultumiri printre colegi . 
dar el a fost " mirosit " de multa vreme ca fiind un personaj avid de putere si , in acelasi timp , un conducator cu fite . 
am publicat in " Evenimentul zilei " destule semnale despre managementul sau defectuos ( ca sa nu spun altfel ) . 
au fost si cercetari ale unor organisme sau comisii parlamentare , au fost si verificari ale politiei . 
toate s - au terminat in coada de peste sau au fost inchise din vointa politica . 
in ciuda " albirii " sale , dupa serioase eforturi , Dragos Seuleanu n - a reusit sa obtina nici respectabilitate , nici credibilitate profesionala . 
dimpotriva , toate n - au reusit decit sa - i " consolideze " postura de om contestat de comunitatea profesionistilor de radio . 
a demisionat Paul Grigoriu si , de ieri , Radiodifuziunea Romana are un " cap " fara legitimatie PSD , dar mult mai aservit partidului decit un membru obisnuit . 
la ce ne putem astepta ? 
ne spune chiar Paul Grigoriu in interviul acordat ziarului nostru . 
" radioul se indreapta spre a deveni o " goarna " a guvernului ! " . 
e cea mai mare greseala pe care partidul lui Adrian Nastase o putea face . 
in primul rind ca o accentuata " colorare " politica a Radiodifuziunii , in loc sa aduca mai multa simpatie din partea populatiei , va provoca o reactie de respingere . 
apoi PSD , in loc sa cistige prieteni in rindul profesionistilor din Radio , abia ca reuseste sa coaguleze o armata de adversari . 
toti cei care stiu meserie in aceasta institutie vor trata numirea lui Dragos Seuleanu ca o agresiune si ca o dezonorare a Radioului . 
si , cu cit emisiunile vor fi mai obediente fata de partid si de guvern , cu atit se vor inmulti reactiile de nesupunere si " strimbele " . 
Avertismentul lansat ieri de Paul Grigoriu e definitoriu pentru strategia gresita a actualei puteri . 
in loc sa obtina consideratie prin asumarea unor initiative credibile , isi imagineaza ca rezolva problema imaginii prin tehnici propagandistice de altadata . 
isi apropie televiziuni private , preseaza ziare ( prin judete le cumpara pe unele sau le sugruma economic pe cele ostile ) , iar in fruntea canalelor publice de media numeste oameni care raspund oricaror comenzi cu un " Sa traiti ! 
" lingusitor . 
in aceste zile , pentru ca nu se supune presedintelui Consiliului Judetean , " Monitorul de Vrancea " a fost lovit in plin de forta puterii . 
Potentatul local ( si presedinte al filialei PSD pe judet ) a trimis " mascatii " sa ridice chioscurile si a incercat blocarea unui ziar care nu - i facea curte . 
jurnalistii din Focsani au fost nevoiti sa se inchida in chioscurile de difuzare ( unul dintre chioscuri a fost luat in cirligul macaralei cu ziarist cu tot ! ) . 
legea dreptului la replica e " pe teava " . 
Dragos Seuleanu a fost pus sa transforme Radiodifuziunea in goarna a puterii , iar ziaristii se baricadeaza in chioscuri . 
pina si orbii incep sa vada clar ca partidul condus de Adrian Nastase a inceput in forta campania de imagine , mai ales ca a repurtat succese zdrobitoare si in economie , si in lupta impotriva coruptiei . 
