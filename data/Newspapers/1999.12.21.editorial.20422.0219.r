Europa intra in Romania ( 2 ) 
din multiple ratiuni , care tin de istorie si de marea politica , Romania n - a fost o prioritate dupa caderea Cortinei de Fier . 
vestul a stat cu ochii si cu punga pe Ungaria , Cehia si Polonia , Romania si Bulgaria fiind trecute la capitolul " sa mai vedem " . 
si lumea occidentala chiar a avut ce vedea . 
si romanii , si bulgarii s - au despartit mult mai greu de comunism . 
la sfirsitul lui 1989 , nici chiar ei nu si - au putut imagina ca acest proces va fi atit de complicat , de lung si de dureros . 
Romania n - a fost in stare sa se rupa de trecutul rosu si din cauza nesansei ca puterea a fost acaparata de activistii din linia a doua si de oamenii apropiati fostei Securitati . 
primii doi ani de libertate a romanilor au fost dominati de o enorma manipulare in favoarea stingii revopsite si de compromitere a opozitiei . 
asa se face ca , in Romania , proprietatea a fost tinta predilecta a atacurilor ( vezi celebrele tirade la adresa mosierilor si a regelui ) , iar colaboratorii serviciilor secrete n - au trecut prin nici un fel de lustratie . 
ei si - au continuat activitatea sub nume sau infatisari noi , au influentat principalele decizii politice si au ramas dirijorii din umbra ai marilor afaceri . 
privatizarea in stil popular a fost facuta tot intr - o versiune socialista ( cuponiada ) , astfel ca , in zece ani , Romania n - a putut arata optiuni convingatoare pentru democratie si economie de piata . 
aceeasi concluzie o pot trage europenii si dupa trei ani de guvernare a opozitiei . 
mult prea slaba , macinata de spirit balcanic si lipsita de experienta , ea n - a fost ceea ce Vestul ar fi asteptat . 
totusi a fost suficient pentru a lasa sa se vada ca optiunea europeana exista . 
lasata in voia sortii , reforma n - a depasit viteza melcului . 
iar Europa si Statele Unite au inteles ca spectacolul poate continua inca vreo citeva decenii daca nu intervine un sprijin extern . 
cu alte cuvinte , pe cont propriu , Romania ar ajunge in Uniunea Europeana cam intr - o suta de ani , dupa un lung ocol prin Africa si America de Sud . 
conflictele din fosta Iugoslavie au contribuit esential la schimbarea de perspectiva . 
in ciuda faptului ca trenul NATO are intirziere , Romania a dat cel mai convingator semnal de integrare . 
o tara importanta a Balcanilor , in ciuda ostilitatii populatiei , a mass - media si a opozitiei , a fost de partea tarilor democratice . 
in aceasta perioada ar trebui situata schimbarea de macaz . 
mesajele adresate Romaniei dupa Kosovo nu mai contin ambiguitatea din anii anteriori . 
mai mult , tarile vestice au inteles ca fondul problemei nu vine nici de la armata , nici de la optiunea pentru democratie . 
principalul handicap al Romaniei e de natura economica , iar clasa politica este mult prea fragila pentru a putea determina o prefacere spectaculoasa . 
in cele din urma , toate aceste bilbe din Romania , dincolo de spectacolul vesel - trist , au atras atentia Vestului asupra unei piete potentiale . 
ce n - au reusit cancelariile occidentale au reusit micii sau marii investitori din Uniunea Europeana . 
ei au presat politicienii , ei au semnalat haosul legislativ , oportunitatile si riscurile . 
invitatia de incepere a negocierilor , lansata oficial la Helsinki , era previzibila de mai multa vreme . 
scrisoarea lui Guenther Verheugen , legata de constituirea unui Grup de lucru menit a contura strategia de dezvoltare a tarii pe termen mediu , a fost primul semnal ca Vestul nu mai poate ramine doar spectator . 
in Romania , fara sprijin extern , democratia si economia de piata au si vor avea dificultati majore in urmatorii ani . 
decizia de la Helsinki ne arata ca Romania a fost luata in considerare mai mult ca piata si mai putin ca putere militara . 
iar refuzul nostru de a ne incadra in sisteme , in reguli de comportament economic , in legi ale economiei de piata ( mereu gasim cite un truc pentru a ne justifica sau a ne demonstra originalitatea ) va fi dus Vestul la o anume disperare . 
Cordonul de protectie in fata Rusiei nu se va constitui niciodata de la sine . 
el trebuie construit . 
iar in Romania , pentru a avea rezultate , pentru a impune standardele vestice trebuie intrat , cumparat , controlat , determinat . Altfel , totul o poate lua razna . 
momentul Helsinki inseamna o concluzie clara . Nici partidele politice , nici economia de piata , nici mass - media , nici societatea civila nu au suficienta forta pentru a aduce tara la standardele Uniunii Europene . 
ii invitam la negocieri si apoi ii convingem sa construiasca institutii , piata si legislatie . 
