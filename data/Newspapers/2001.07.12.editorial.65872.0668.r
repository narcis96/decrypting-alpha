tot felul de zaltati sau de servitori politici au sarit pe Evenimentul zilei si pe subsemnatul atunci cind am publicat lista depusa la CNSAS . 
in loc sa se comporte logic , cei mai multi dintre ei au incercat sa ne improaste cu noroi sau sa ne scorneasca vinovatii . 
nu ne - am suparat . 
toate hatisurile se descilcesc cu greu . 
toate legile ajung sa fie respectate cu eforturi . 
totdeauna se mai gaseste cineva care sa apere si intunericul ( se misca mai usor prin el ) , si toti cei pasibili de deconspirare mai gasesc o ratiune mareata pentru gestul lor condamnabil . 
chiar regretam sincer ca unora le - am produs stari de disconfort . 
oricum , pretul e mult mai putin important decit adevarul necesar noua , tuturor . 
atunci am crezut ca fostii colaboratori ai Securitatii vor isca un val enorm de indignare publica si vor izbuti , ca si in alte dati , sa ingroape subiectul . 
aveau de partea lor prea multi interesati . 
si chiar am asistat la o incercare de terfelire nu doar a initiativei noastre , ci si a institutiei publice indrituite de lege sa duca la bun sfirsit aceasta operatiune . 
ba , chiar s - a pus la cale si o strategie politica menita a minimaliza cercetarea dosarelor . 
uite ca degeaba s - au hotarit presedintele Romaniei si guvernul sa o lase mai moale cu cercetarea dosarelor . 
din public , exasperati de confuzia inexplicabila , si alti romani incep sa - si ridice vocea . 
colegii nostri de la ProSport au inaintat si ei o cerere catre CNSAS prin care solicita verificarea a 55 de conducatori de cluburi de fotbal . 
de ce sint atit de multe masluiri in fotbalul romanesc ? 
e numai foamea de bani ? Sau comportamentul mafiot din fotbalul romanesc are la baza biografii marcate de colaborarea cu Securitatea ? 
in unele cazuri putem banui ca anumiti conducatori sint santajati , in altele nu . 
pina nu vom afla raspunsul de la CNSAS nu putem baga mina in foc ca fotbalul romanesc se afla sau nu sub controlul indivizilor cu dosar . 
si daca toti membrii Cooperativei sint curati la arhivele Securitatii , atunci presa sportiva si microbistii vor trebui sa caute raspunsul in alta parte . 
gestul colegilor nostri de la ProSport merita salutat , asa cum merita salutata si reactia preotilor care nu se regasesc in pozitia Sfintului Sinod . 
sint destui cei care au interesul sa ingroape in nisip un nu stiu ce rusinos . 
dar sintem departe de a putea conta pe ideea ca toata populatia Romaniei ar putea fi luata partasa la asemenea initiative strimbe . 
sint tineri carora nu le mai pasa , care nu traiesc nici un fel de spaima . 
sint multi oameni liberi in aceasta tara , incapabili sa inghita o galusca , fie ea indelung pregatita de Patriarh , de Sfintul Sinod , de presedintele Ion Iliescu sau de guvern . 
se mai gaseste un nebun ca Mircea Dinescu , mai exista oameni simpli , carora nici o putere politica nu le mai poate astupa gura , mai e lumea aceea libera de pe stadion care , cind se simte inselata , duce degetele la gura si fluiera . 
nu sint romanii asa cum vor unii . 
cind ai zice ca se pune de - o tacere , atunci vocea lor incepe sa se auda din ce in ce mai tare ! 
