sint gata sa fac un pariu ca safirele , rubinele si smaraldele cumparate de o banca din Romania au fost o teapa . 
niste unii cu firma in casuta postala au zis ca dau un tun . Cumpara 3 . 
cind si - au dat seama ca erau false , in loc sa se sinucida sau sa - si dea palme , au zis : trebuie sa gasim pe cineva mai prost ca noi . 
si au gasit Banca Internationala a Religiilor din Romania . 
in toata lumea era greu sa dai peste un fraier care sa plateasca peste cinci milioane de dolari pentru o geanta cu gablonzuri . 
ce - o fi cautat respectiva banca " ecumenica " sa cumpere pietre pretioase de la o casuta postala din Olanda ? 
aflam dintr - un ziar de ieri ca aceeasi banca ( a religiilor ? ! ) a dat un credit pentru care s - a pus garantie contractul de joc al unui fotbalist roman . 
finantistii si prelatii bancii vor fi privit cu mare dragoste la driblingurile si la golurile respectivului jucator si vor fi zis ca n - ar strica sa puna mina pe el . 
adica banca , pe linga pietre pretioase , clienti , credinciosi depunatori , sa mai aiba si un fotbalist . 
cistiga si bani si au un idol la care sa se uite cind se opresc din cititul Evangheliei . 
banca Internationala a Religiilor e acum falita . 
pietrele pretioase cumparate cu 5,2 milioane dolari ( ai depunatorilor , bineinteles ) s - au dovedit a fi doar niste cioburi sclipitoare . 
Comicul situatiei este infinit . 
daca n - ar fi fost in joc banii depunatorilor si ai unor institutii de stat , BIR ar fi buna de subiect pentru bancuri , povesti cu prosti si teatre de revista . 
imaginati - va un show cu religii reunite prin reprezentanti ( barbi , mitre , medalioane , cirje facatoare de minuni ) . 
si sfintiile lor , multiconfesionale , chicotind cum sa puna de - o afacere ca sa mai scoata niste arginti . 
in rolurile reprezentantilor religiilor ( ca de - aia banca s - a numit internationala ) sa joace Marin Moraru , Gheorghe Dinica , Horatiu Malaele si altii . 
argintii atit de pretiosi trebuie luati de la Necuratul . 
spectacolul ( as zice ca s - ar putea face si un serial ) ar face cariera si s - ar putea vinde si in strainatate . 
toti bancherii si functionarii din bancile lumii s - ar prapadi de ris . 
incerc sa - mi imaginez ce fete ar face finantistii de pe Wall Street vazind cum bancherii cu sutana ( dar fara minte ) invirt fotbalisti si sticla colorata pe saci de bani . 
pentru un posibil final s - ar putea folosi si urmatoarea varianta . 
Cuvioasele fete de la Banca Internationala a Religiilor , disperate ca nu au atita materie cenusie incit sa smulga cei citiva arginti de la Necuratul , se opresc la ultima solutie . 
sa ia banii de la credinciosi . 
dar pentru ca ei nu au suficienti , trebuie incluse pe lista evlaviosilor si ceva institutii de stat cu bani mai multi ( mai ales ca acolo nu sufera nimeni la paguba ) . 
adica Ministerul Agriculturii , Loteria Nationala , SNCFR . 
ce le - o fi trebuit religiilor o banca ? 
si , mai ales , carora dintre ele le - a ars de operatiuni financiare ? 
tare ma tem ca s - ar putea ca in respectiva banca , intr - un moment de motaiala sau de lipsa de vigilenta spirituala , printr - o manevra greu depistabila , sa fi intrat actionar insusi Necuratul . 
altfel de unde pofta aceasta pentru briliante si fotbalisti ? 
multi saraci cu duhul , dar plini de elan au navalit in afaceri , in institutii publice , in partide , in banci . 
naivi de pe vremea comunismului , romanii s - au napustit gramada si i - au luat de buni , pacalindu - se zdravan . 
incet - incet , cu trecerea timpului , descopera ca politicienii nu sint politicieni , bancherii nu sint bancheri , afaceristii nu sint afaceristi . 
sub straiele lor nu se ascund decit niste prosti , niste tupeisti si , uneori , chiar Necuratul ! 
