o strategie de aparare a imaginii Romaniei a fost conceputa de un nene dupa mintea si chipul sau , fiind apoi publicata in " Jurnalul National " . 
si a iesit o otareala , marcata de multe bilbe , de iti vine sa o iei la sanatoasa si sa te tot duci , sa te tot duci . . 
presedintele Romaniei a zis ca ce a aparut in presa reprezinta " niste provocari , niste diversiuni foarte curioase " . 
ministrul Vasile Dancu , strain de indignarile presedintelui , a spus ca a primit si el documentul si ca ministerul sau este implicat in elaborarea strategiei de contracarare a atacurilor la adresa imaginii tarii noastre . 
dupa - amiaza , presedintele Ion Iliescu si - a adus aminte ca parca , parca se lucra la asa ceva . 
intre timp , Vasile Dancu s - a speriat de moarte . Daca il da afara ca a spus o prostie ? 
drept care a demarat actiunea de scaldare . 
a dat fuga la Marius Tuca si a spus ca n - a inteles bine . 
el s - a referit la alta strategie pentru imaginea Romaniei , la care lucreaza Ministerul Informatiilor Publice . 
si , pe masura ce Dancu incerca sa ne faca sa uitam ce - a spus , Ion Iliescu isi mai amintea cite ceva . 
asa ca a declansat operatiunea de intoarcere tovaraseasca . 
a zis ieri ca " strategia " nu este un document oficial , dar ca " este posibil ca aceasta sa fie un proiect care ar putea fi supus discutiilor " . 
i - o fi adus cineva aminte ca elaborarea strategiei a avut si acordul sau . 
este posibil sa i se fi atras atentia ca in 29 ianuarie , cind la CSAT s - a discutat si despre Armagedon II , Ioan Talpes a facut niste declaratii despre o strategie . 
cu riscul de a supara , sintem obligati sa continuam seria de presupuneri . 
scandalul se amplifica , si Ion Iliescu gaseste o fereastra de timp pentru a citi textul documentului . 
lung , pretios in limbaj , dar bine fundamentat ca gindire tovaraseasca . 
surpriza ! 
chiar ii place ! 
sare repede cu alta declaratie . 
sa aparam imaginea Romaniei ! 
sintem supusi , exagerind putin , unui razboi psihologic . 
o propunere pentru o asemenea strategie " este fireasca " . 
toate mirlaniile la adresa Romaniei aveau acum in fata un plan coerent de riposta , conceput de cineva cu materie cenusie de colonel . 
Atacam diaspora , contracaram presa , manipulam in fals ca sa contracaram . 
din pacate , strategia face picioruse si ajunge pe la partide . 
reactiile acestora devin violente . 
lui Ion Iliescu ii place planul , dar il incurca declaratiile initiale si circumstantele create . 
cum sa il salveze ? 
mai vine cu o declaratie . 
introduce in scena raspunderea majora a CSAT care n - a putut sa doarma in fata acestui pericol . 
dar nu - si aminteste cine s - a ocupat de proiectul strategiei . 
Observati cum textul publicat a parcurs drumul de la " niste provocari " ( primul cuvint care apare pe buzele presedintelui de indata ce se agita si ii creste adrenalina ) , la " niste diversiuni " ( al doilea ) , pina la intelepciune : strategia este " gindirea cuiva care vine cu niste sugestii , cu niste propuneri " . 
in final , spre linistea tuturor , contrariat de reactiile din presa si de declaratiile PNL si PUR , presedintele Romaniei devine subit democratic : " Nu o sa treaca materialul la nivel CSAT " . 
mai vreti ceva ? ! 
totul s - a sfirsit cu bine , nu mai avem prilej de cearta . 
vazut stadiul memoriei , scos in evidenta caractere si spaime , introdus problema in scena , pupat Piata Independentei . 
era sa uit ! 
mai e ceva care nu trebuie ignorat . 
poate esentialul . 
strategia asta ne arata cu o puritate de suta la suta ce tip de gindire au structurile de putere din Romania ! 
e inca o piesa in marea expozitie intitulata " Gindit in Romania " . 
