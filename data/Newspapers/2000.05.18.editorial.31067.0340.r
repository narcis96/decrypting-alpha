a transmis ca ne asteapta la Plaza Athenee de pe Avenue Montaigne . 
mai este o jumatate de ora . 
o cafea la " Bar du Theatre " nu strica . 
acolo vine adeseori Belmondo la o parola cu prietenii de cartier . 
si Roman Polanski mai da cite o raita pe aici . 
e un loc sic , cu artisti , cu lume buna . 
privit din " borcan " , bulevardul parizian e un neobosit spectacol . 
japonezii gura - casca ( un ochi la harta , altul la monument ) trec prin fata vitrinelor de la marile case de moda . 
la stinga si la dreapta , pina pe George V si mai departe , e tot un Valentino , un Prada , un Louis Vuitton . 
vremea e ca in Proust . 
miroase a floare , a trai bun , a citeva secole de burghezie . 
verificat casete , baterii , pus film in aparatul foto , telefon la redactie , si daca nu apare ? 
m - am ars cu o naveta la Paris ! 
asta e ! 
la 11.00 punct intram in Plaza Athenee Paris de peste drum . Taran roman ! 
e unul dintre hotelurile celebre , cu un salon monument istoric , cu harpa la care nu cinta nimeni , cu ospatari batrini la papion , cu zece dolari o cafea , cu o curte interioara splendida , in fier forjat , unde se aduna aristocratii cartierului la ceaiul de la five o' clock . 
africanii lustruiesc mesele , stropesc curtea interioara . O fi pe undeva printre toti acestia care luneca somnoros prin holurile mari imperiale si ma spioneaza sau ride de mine cum admir mobilierul , stucaturile , oglinzile vechi si tablourile cu vopseaua crapata . 
se simte Parisul de doua secole si - n arcul fotoliului . 
si daca nu vine ? 
si daca a trimis un " inaintas " care sa vada daca sint indeajuns de perpelit ? 
trec douazeci de minute si nu da nimeni un semn ! 
sanatate ! 
o sa scriu ceva despre un drum ratat . 
nu - i prea vesel sa pleci dimineata din Bucuresti si sa te intorci noaptea ! 
Parisul nu - i Tecuci ! 
la urma urmei , nu ma intilnesc cu Carlos ! 
mai bine scriu . 
o jumatate de pagina merge fara probleme . 
Dan Burlacu , corespondentul PRO TV , suiera . 
vine ! 
nu ridic ochii . 
imi string maldarul de coli albe , le aranjez tacticos pe cant , le pun in geanta , imi pun pixul in buzunarul de la piept si ridic privirea . 
o claie alba de par , un ten masliniu , doi ochi care incearca sa rida pentru a ascunde o privire speriata , o talie cam rotunjoara , un sacou in braduti si pantofi clasici , englezesti , cu modele perforate si cu blacheuri cum n - am mai vazut din copilarie . 
zimbeste si zice , cu mina intinsa , ce faceti , domnule Nistorescu ? 
muncesc ! 
asa n - o sa va imbogatiti niciodata ( Tronc ! ) . 
o luam spre lift . ( Cunoaste locul perfect ) . 
apasa pe butonul pentru etajul sase . 
a inchiriat o camera sau un apartament . 
incearca la 607 , dar cartela magnetica nu declanseaza mecanismul ( aiurelile astea electronice te lasa cind ti - e lumea mai draga ! ) . 
in sfirsit , apartamentul , curat , aranjat la marele fix , fara vreo urma de dormit peste noapte . 
Adrian Costea imi propune o regula a jocului . Sa judec singur , indiferent la ce parere ajung la sfirsit , buna , rea , foarte rea . 
scot reportofoanele . 
scoate si el un reportofon . 
Dan Burlacu asaza camera pe trepied si fixeaza cadrul . 
Adrian Costea ma roaga sa stau in fotoliul in care va sta el . 
ma asez . 
se chioraste pe vizorul videocamerei . 
nu merge ! 
se vede o clanta ! 
stringe putin imaginea ! 
si misca putin bustul de pe comoda ! 
nu stiu ce conteaza mai mult , imaginea sa , frica , amenintarea de la Bucuresti sau cercetarile justitiei franceze . 
caut ceva in buzunar . 
imi urmareste miinile . 
scot din geanta dosarul de la documentarea noastra . 
acum devine nerabdator . 
ce fac acolo ? 
incepe sa vorbeasca . 
ma ridic sa pun telefonul in priza la incarcat . 
tace brusc si ma urmareste cu privirea . 
cind revin pe canapeaua Louis XVI parca se linisteste si continua de unde s - a oprit . 
se vede clar ca omul e cuprins de o teama adinca . 
vorbeste tare , apasat , ritmat , semanind uneori perfect cu tonul de discurs al lui Ion Iliescu ( care pe care o fi influentat ? ) . 
recunosc veioza din imaginile difuzate de PRO TV . 
si dialogul cu televiziunea s - a tinut tot intr - o camera inchiriata , in acelasi hotel . 
pune pe masa si cartea lui Iosif Boda , deschisa la paginile in care se vorbeste despre el . 
cealalta , " Eterna si fascinanta Romanie " , o arunca direct pe mocheta groasa . 
vrea mereu sa se disculpe . 
domnule Costea , n - am venit la Paris nici sa te acuz , nici sa te apar ! 
am batut drumul ca sa inteleg mai bine ce s - a intimplat si ce se intimpla la Bucuresti . 
nu reuseste sa se detaseze . 
se intoarce mereu la nevinovatia sa , la buna - credinta , la dragostea fata de Romania . 
trei ore si jumatate au trecut ca patru minute . 
inchide , te rog , sculele alea . 
stii ce mi - a zis Pascu , atunci cind am iesit din arest si i - am dat telefon sa - i spun ca ar fi vremea sa - mi plateasca facturile ? 
a zis , ma doare - n sula ! Si mi - a inchis telefonul . 
domnule Nistorescu , cred ca redescoperirea Romaniei m - a orbit . 
auziti , m - a orbit ! 
scriu asta repede pe o hirtie de pe biroul din apartament . 
e afirmatia dumitale . 
Semneaz - o ! 
o semneaza . 
Coborim in tacere . 
cara o geanta mare cu documente . 
nu mi - a aratat nimic . 
sub celalalt brat e cartoiul " Eterna si fascinanta Romanie " . 
Urcam in masina . 
la un moment dat , dupa doua - trei minute de mers , ii spune lui Dan Burlacu , opreste aici . 
coboara , saluta ca un om bine crescut si dispare in multime . 
pentru o clipa mai zaresc culorile de papagal de pe coperta " Eternei si fascinantei Romanii " . 
cartea si o propozitie din interviu : " Domnule , am vrut sa pun in practica un vis ! " . 
o sa judec singur , domnule Costea ! 
