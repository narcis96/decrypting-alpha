gluma de ieri a " Evenimentului zilei " a contrariat multa lume . 
o racheta trasa de la Jimbolia doboara primul avion invizibil american . 
asta chiar e stire ! 
mass - media straina si romaneasca a sunat in disperare pentru a primi acel inexistent comunicat NATO care ne - ar fi aruncat in mijlocul unui conflict . 
din fericire n - a fost decit o farsa de 1 aprilie . 
folosim si acest prilej pentru a le cere scuze celor care au pierdut ceva mai mult timp sa - si dea seama ca nu e vorba despre o stire adevarata . 
evadarea lui Miron Cozma , vagoanele invizibile produse la Arad , Petre Roman - prim - ministru , plecarea lui Lucescu la Steaua si intoarcerea lui Fane Spoitoru in Romania erau suficiente indicii pentru a intelege ca e doar o exagerare . 
si cu toate aceste semne de precautie luate , multi cititori au cazut , cel putin pentru citeva ore , in aceasta capcana . 
s - au speriat , au vazut razboiul mai aproape , unii chiar au inceput sa gindeasca un plan de bejenie din regiune , altii s - au gindit la Cel de Sus . 
primul lucru pe care ni - l semnaleaza aceasta gluma din ziua internationala a farselor este ca , pe fondul unei teribile nelinisti , multi romani sint dispusi sa creada orice . 
nu verifica temeinic o stire , nu sint inca obisnuiti sa ia o informatie din doua - trei surse si mai apoi sa o cintareasca . 
in al doilea rind , faptul ca multi s - au pacalit ne arata ca in acceptiunea multora in tara noastra se pot intimpla tot felul de aberatii , inclusiv una prin care de la o unitate militara din Jimbolia se lanseaza o racheta fatala pentru un avion invizibil . 
multi altii pur si simplu s - au enervat , pomenind razboiul de linga noi , pe seama caruia nu se face sa scapi nici un fel de gluma . 
el e chiar o tragedie . 
in parte , adevarul trebuie recunoscut . 
in acelasi timp , merita sa ne reamintim ca risul are , de la originea lumii , aceeasi functie purificatoare , provoaca aceeasi eliberare benefica pentru psihicul oamenilor . 
dar cei mai multi care " s - au prins " au pornit de la judecata ca Romania n - are nici radare cu care sa depisteze superavionul , nici rachete cu care sa - l doboare . 
suna coerent ! 
uite ca sirbii au avut ! 
si n - au ei cine stie ce dotare militara . 
o logica simpla ne obliga sa credem ca , asa demodati militar cum sint , au mai primit si ei cite ceva . 
poate ca doar americanii cred ca F - 117 este un avion invizibil , in vreme ce altii il privesc mai de mult si acum au dat doar o dovada ca il vad . 
ceea ce ne determina sa mergem si mai departe si sa constatam ca in conflictul din Iugoslavia se joaca tot felul de descoperiri si minunatii ale tehnicii militare moderne . 
unii zic , ia uitati - va ce avem , ceilalti se pling ce necajiti sint , dar dau cite un mic semnal ca nu sint chiar atit de neajutorati . 
unul mai introduce in disputa o tehnologie , celalalt scoate acul de cojocul ei . 
si pe nesimtite , tensiunea creste ingrijorator . 
Solana se deda la comparatii cu Ceausescu . 
rusii trimit navele in Mediterana , se discuta din ce in ce mai mult despre interventia terestra , se vorbeste si despre autonomia provinciei Kosovo . 
in acelasi timp sirbii ii arata pe cei trei soldati capturati ca pe niste prazi exotice si se string in jurul lui Milosevici ca degetele intr - un pumn . 
adica gazul incepe sa se scurga pe la garnitura buteliilor si pute a explozie . 
inca nu e mult pentru a sari in aer la aprinderea brichetei , dar nici prea mult pina la momentul devastator . 
ca in situatiile blestemate , nimeni nu e dispus sa faca un pas inapoi . 
la o miscare a unei parti , cealalta pluseaza sinucigas . 
din acest punct de vedere , calatoria lui Primakov la Milosevici si la Schroeder a fost o sansa . Nu pentru oprirea razboiului . Era un bun prilej macar pentru un time - out intr - o cursa din ce in ce mai nebuna , care darima si toate podurile de intoarcere la masa negocierilor . 
e adevarat ca de 1 aprilie , prin farsa publicata , ne - am plimbat putin cu bricheta printre buteliile incarcate de neliniste ale romanilor . 
dar in acest moment , altcineva se plimba cu scintei printre buteliile incarcate cu gaz ucigas ale planetei . 
