departe de casa , lucrurile arata altfel . 
cind esti la Bucuresti te asalteaza tot felul de intimplari marunte . 
fapte fara nici o semnificatie se agata de ginduri ca niste ciulini pe o haina . 
nu mai vezi esentialul , nu mai controlezi logica . 
e ca o ratacire printr - un labirint . 
in nebunia zilnica , e de - a dreptul imposibil sa gasesti iesirea . 
de departe insa , totul se simplifica dezarmant . 
gindesti altfel . 
daca intr - o zi , toti romanii ar privi Romania de departe , de pe un alt meridian sau de pe o alta planeta , fie doar si citeva secunde , si tot si - ar da seama unde e hiba si ce - ar fi de facut . 
daca am putea privi cu totii Romania de departe , cu siguranta ca am schimba - o mult mai repede si mai usor ! 
zilele trecute , la etajul 35 al unui hotel din Brazilia , de la ferestrele caruia se desfasura perspectiva ametitoare a Atlanticului , intr - un grup de ziaristi romani a izbucnit o cearta . 
la mii de kilometri departare de casa , tot politica nu ne dadea pace . 
unii au ajuns sa ridice vocea pina cind cineva de la o alta masa s - a apropiat de noi si ne - a intrebat ce limba vorbim . 
si , in timpul acestor discutii aprinse , am descoperit un lucru simplu . 
ca in strainatate , departe de casa , mai toti gindim daca nu total diferit , atunci macar putin altfel . 
la mare distanta de Bucuresti , scena politica romaneasca nu mai este atit de complicata . 
certurile zilnice de - acasa arata de - a dreptul ridicole . 
de aici se vede ca lumina zilei ce e important si ce e pierdere de vreme , fundatura sau aberatie . 
chiar si manevrele considerate mai mult sau mai putin abile nu arata decit penibile , inutile , teribil de departe de preocuparile lumii civilizate . 
mi - e jena sa scriu cum se vede Gheorghe Funar sau Corneliu Vadim Tudor de departe . 
doar senzatia de ridicol mai rezista . Si intrebarea obsedanta , dar fara raspuns : de ce - i mai crede atita lume ? 
de la mare distanta , ambitia lui Ion Iliescu de a candida pare doar o slabiciune de batrinete . 
cum isi imagineaza el ca va sta de vorba si va fi convingator cu politicienii europeni din noul val , care nu depasesc 40 - 45 de ani si care ar putea sa - i fie copii . 
speranta lui ca ar putea avea vreodata un ascendent asupra acestora seamana cu un banc fara poanta . 
Virgil Magureanu arata si el ca o musca ambitioasa care vrea sa incalece un elefant . 
Emil Constantinescu se vede ca un scorpion care inteapa in toate partile . 
se chinuieste ca intepatura sa fie mortala si nu reuseste decit sa se agite inutil . 
de departe , Emil Constantinescu pare la fel de egoist ca Ion Iliescu . 
amindoi ar putea face un pas hotaritor pentru viitorul Romaniei dind un vot de incredere unor politicieni mai tineri . 
astfel ar putea ramine in istorie ca doi oameni care si - au facut datoria in vremuri tulburi . 
tot de aici se vede la fel de clar cum s - ar putea face afaceri in Romania , ce multe lucruri simple isi asteapta rindul , cite mine de aur zac pe marginea drumului in fata a mii de oameni care striga ca nu au ce face . 
toata aiureala din legislatia economica pare mai degraba rodul unor minti bintuite de cosmaruri . 
e de ajuns sa treci doua - trei granite , sa vezi ce fac altii si imediat iti dai seama ca ne invirtim ca disperatii in bezna . 
o bezna care nu - i reala , nu vine de la Dumnezeu . Vine din capetele noastre si e acolo dupa cincizeci de ani de sinistra utopie . 
de departe se vede ca avem doua Camere in parlament , ca se poate accede acolo cu suportul a numai 3 la suta din electorat , ca ne batem joc de frumusetile naturii . 
si tot de departe , marii nostri oameni de afaceri - incepind cu Dan Voiculescu , Ion Nicolae , George Copos , George Constantin Paunescu , Viorel Catarama sau Gelu Tofan - nu arata decit ca niste muste infometate . 
nimic mai mult . 
si se vor trece cu totii ca si aceasta prezentare metaforica . 
pare de necrezut , dar marile noastre probleme cu copiii strazii sau cu ciinii vagabonzi nu depasesc prin comparatie dificultatea creata de doi bolovani rostogoliti in mijlocul strazii . 
nu e nevoie decit de acelasi strop de minte si de citiva oameni hotariti care sa ii dea la o parte pentru ca circulatia sa revina la normal si lucrurile sa reintre pe fagasul lor firesc . 
dar cel mai socant lucru pe care il poti descoperi privind Romania de departe e ca nu mai stim sa traim bucuriile simple . 
cu anii si cu grijile am pierdut placerea de a trai . De a ne stringe impreuna cu tot felul de prilejuri spre a sarbatori trecerea timpului , victoriile apropiatilor , traditiile comunitare . 
si cind ne stringem la o bere sfirsim prin a ne injura . 
nu ne mai incinta nici venirea primaverii , nici culesul fructelor , nici prima zapada sau sarbatorile de iarna . 
totul e o fuga disperata , cu fata lungita de nevoi si griji , cu pumnii strinsi de ambitii grotesti pe care niciodata nu le impartaseste nimeni . 
abia de la mare distanta incepem sa simtim jena de a nu putea sa fim generosi cu noi insine si cu ceilalti . 
de acolo , din departari , se vede mai clar ca de oriunde dinauntru ca ne paste o infirmitate . 
in ochii nostri nu prea mai licareste nici o lumina . 
