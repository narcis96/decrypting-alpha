ce zice romanul despre stat ? 
ce - i vine la gura ! 
de regula , numai de rau . 
ca ii ia , ca face , ca drege , ca nu face , ca jupoaie nu stiu cite piei de pe cetatean . 
in acelasi timp , e si patriot . 
sa nu ne smulga cineva un par de pe nas ca e razboi . 
tot romanul - in raport cu statul sau pentru care a luptat pe front , a suferit , a dat si animalele din batatura , a dat si recolta - e fatalist . 
el stie ca trebuie sa dea la stat , dar ca oricite servicii ar aduce , nu se poate ridica impotriva acestuia . 
de zeci de ani , chiar din perioada anterioara comunismului , am trait cu sentimentul ca nu are rost sa te masori cu implacabila masinarie . 
statul te calareste , te calca in picioare si nu poti zice nici mic . 
e o reminiscenta dintr - o gindire aproape feudala . Boierul , groful , seniorul aveau intotdeauna dreptate . 
Palmasul - nu . Toata schimbarea de atitudine din ultimele decenii n - a prea avut ecou in Romania . 
Locuitorul carpato - dunarean a ramas cu aceeasi frica de stat . 
pe plaiurile mioritice , neputinta in raport cu masinaria e tezaurizata in proverbe , in educatie , in chiar mentalitatea de invincibil a functionarului public . 
si , uite - asa , mecanismele statului pot face legi care sa te toace marunt , sa te faca neom , sa - ti schimbe trecutul sau sa ti se binocleze in dormitor . 
victoria pensionarului Aurel Rotaru din Birlad este una istorica . 
un barbat curajos si cu coloana vertebrala n - a vrut sa ia de bune erorile din evidenta Securitatii si nici hirtiile gresite ale SRI ! 
s - a plins in justitie , a pierdut , a facut recurs , a pierdut si s - a dus la Strasbourg . 
nu voia sa poarte in spinare o piatra care nu era a lui . 
nu putea fi student la 16 ani si nu a fost niciodata la Facultatea de Stiinte , asa cum aparea prin arhivele in care era mentionat ca legionar . 
si nimeni nu l - a luat in serios . 
ce daca a fost la Drept , nu la Stiinte ? 
ce daca avea 16 ani ? 
cum sa corectezi o greseala veche din 1937 ? 
mintea de ginsac a functionarilor publici , inclusiv a unor judecatori , refuza sa accepte asa ceva . 
dupa acestia , era mult mai simplu ca omul sa treaca in lumea dreptilor marcat de un trecut care nu era al sau . 
iar avocatul pensionar Aurel Rotaru , din Birlad , s - a dus la Strasbourg si , cu resurse pe care numai credinta in dreptate le poate crea , a cistigat un proces impotriva statului roman . 
nu numai ca va primi o despagubire de peste un sfert de miliard de lei , dar a provocat si o " nenorocire " . 
legea SRI va trebui modificata . 
marea Camera a Curtii de la Strasbourg a stabilit ca in cazul Rotaru a fost incalcata si Conventia Drepturilor Omului . 
in consecinta , Romania va trebui sa purceada si la corectii legislative . 
ironia sortii vine de la faptul ca Aurel Rotaru , in loc sa fie sarbatorit si admirat , a fost jefuit . 
" bravi " compatrioti , in loc sa onoreze si sa pretuiasca un pensionar care a cistigat razboiul cu statul , s - au napustit asupra sa pentru a pune mina pe despagubirea obtinuta . 
probabil ca pentru genul acesta de oameni si o medalie olimpica poate fi furata , si o medalie de razboi , si o cirja , si o proteza . 
acestia sint incurabili . 
dar toti ceilalti avem a privi cu respect si admiratie victoria unui om trecut binisor de virsta bataliilor eroice . 
izbinda sa poate sa - i ajute pe multi sa inteleaga faptul ca statul nu este infailibil , ca nu e un fel de autoritate suprema care poate dispune in orice fel de viata si bunurile unui om . 
statul e numai un mecanism ce nu poate depasi conditia de partener al cetatenilor , al comunitatilor care il compun . 
poate ca resemnatii vor gasi in victoria lui Aurel Rotaru resurse pentru a se bate si ei . 
numai in situatia in care alti romani nedreptatiti vor intelege ca se pot apara chiar si impotriva statului lor ( fara sa inteleaga din asta ca fac ceva impotriva patriei ) si ca au datoria sa incerce , numai atunci statul roman va fi unul rezonabil , echilibrat , respectat , dar si aparat . 
daca Birladul ar avea un primar pe masura , pensionarului Aurel Rotaru i s - ar decerna un titlu sau chiar i s - ar ridica un monument . 
e una dintre victoriile impotriva statului roman care , in loc sa - l slabeasca , il ajuta sa devina mai puternic . 
