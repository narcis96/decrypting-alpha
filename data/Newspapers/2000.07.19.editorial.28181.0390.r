multa lume a ramas cu gura cascata cind a auzit anuntul solemn facut de Emil Constantinescu . 
marturisesc ca nu l - am crezut in stare de un astfel de gest . 
au fost destule semne ca i - ar fi placut inca un mandat la Cotroceni ! 
chiar si batalia pentru mentinerea liberalilor in sfera de influenta a decedatei CDR tot pe seama sa am pus - o ( si o mai pun ! ) . 
si totusi , Emil Constantinescu , dupa repetate incercari de a recupera terenul pierdut , si - a dat seama ca mai are doar sanse derizorii de reusita , iar acestea ar fi presupus , si pentru el , si pentru tara , costuri greu de imaginat . 
greselile sale mai mici sau mai mari l - au dus la aceasta situatie fara iesire . 
dupa trei ani si jumatate , devenise din ce in ce mai clar ca pe linga antipatiile inutile pe care le - a provocat , pe linga anticoruptia esuata ( cit din cauza lui si cit din cauza celorlalte institutii ale statului si a fiecaruia dintre noi in parte ? ) , pe linga ghinionul de a fi numit doi premieri de o impecabila mediocritate ( Victor Ciorbea si Radu Vasile ) , el nu mai avea sanse reale . 
dar nici n - a pierdut toate resursele morale pentru a demonstra ca este un om de onoare . 
asta inseamna ca scaunul de presedinte l - a inrait pe profesorul Constantinescu , dar nu l - a imbatat cu apa rece si nici nu l - a dezumanizat . 
intr - un moment in care scena politica romaneasca ajunsese la un blocaj insuportabil , el a luat o decizie istorica , menita a dezgheta situatia . 
s - a creat astfel un culoar nou pentru cineva mai tinar , mai aproape de nevoile Romaniei din acesti ani . 
daca se izbuteste o alianta politica pentru sustinerea lui Mugur Isarescu , atunci chiar putem vorbi despre o relansare a competitiei politice pentru presedintie . 
miscarea , desi seamana cu ce s - a petrecut la Moscova si a dus la victoria lui Putin , e magistrala ! 
cel mai afectat va fi , fara indoiala , Ion Iliescu . 
e de - ajuns sa ne imaginam o confruntare intre batrinul si uzatul presedinte al PDSR si Mugur Isarescu ! 
limba de lemn si puhoiul de generalitati obositoare ar putea pali in fata explicatiilor tehnice si a pragmatismului lui Isarescu . 
si politica romaneasca ar lua intorsatura de care tara are nevoie . 
in loc de bla - bla si viziuni globale , de pe urma carora sa mai saracim nitel , in centrul peisajului politic s - ar aseza un om capabil sa raspunda practic cerintelor formulate de Uniunea Europeana si de NATO , sa stie ce e aia reforma , dar mai ales cum poate fi facuta . 
renuntarea lui Emil Constantinescu si pregatirea lui Mugur Isarescu pentru presedintie limpezeste apele si la liberali si il obliga pe Valeriu Stoica sa revina in front . 
proiectul de alianta cu ApR murea pe masura ce Emil Constantinescu isi rostea discursul de renuntare . 
de buna seama ca gestul lui Emil Constantinescu il nenoroceste si pe Teodor Melescanu . Acesta pierde si iluzoriul tren pe care mai miza . 
chiar de - ar fi sa se retraga si Ion Iliescu , presedintele ApR tot pe locul trei - patru ar ramine ! 
Tragicomice si tipic dimbovitene au fost reactiile imediate ale politicienilor sau cele ale unor ziaristi de duzina . 
multi au zis , chiar fara teama de penibil , ca aceasta hotarire amara a lui Emil Constantinescu e doar o prefacatorie , o smecherie ieftina ! 
ba , s - au gasit unii care sa presupuna ca ea este rezultatul unui santaj . 
de fapt , multi au suprapus felul lor de a trai peste gestul lui Emil Constantinescu , punind in seama acestuia ceea ce ar fi facut ei . 
faptul ca multi bagatori de opinie s - au inghesuit sa impinga si acest moment sub semnul derizoriului , al mizeriei morale ne arata cit de mult s - a deteriorat modul nostru de a fi . 
intr - o atmosfera romaneasca de bilci , nici sa te sinucizi simbolic nu poti . Ceilalti rid de tine sau te injura . 
nici daca recunosti o infringere nu ai liniste , caci de indata izbucneste hahaiala netotilor . 
incapatinarea si un anume egocentrism l - au dus pe Emil Constantinescu intr - o situatie stranie , ce poate fi tradusa numai printr - un banc . 
cica Emil Constantinescu se plimba pe bulevard , si citiva bucuresteni guralivi s - au adunat in preajma sa si i - au zis , ii fi matale presedintele Romaniei , dar nu esti in stare sa faci minuni , sa mergi pe Dimbovita cum a calcat Iisus pe apa ! Emil Constantinescu se gindeste si se tot gindeste pina ce - i vine o idee cum sa mearga el cu pasi mari pe apa Dimbovitei . 
fericit ca a gasit dezlegarea , el incepe sa o calce , in vreme ce , de pe margini , mincind seminte , bind bere sau muscind din cirnati , bucurestenii se uita si zic , ia te uita , prostul naibii , nici sa inoate nu stie ! 
p . S . Daca se adevereste sustinerea lui Mugur Isarescu pentru candidatura la fotoliul prezidential , atunci cea mai grabnica miscare ce trebuie facuta este retragerea presedintelui taranist Ion Diaconescu . 
