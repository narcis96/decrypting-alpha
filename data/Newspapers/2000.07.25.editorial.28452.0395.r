bine , bine , ati publicat un interviu cu Ion Iliescu , dar ce spune in el ? 
intrebarea aceasta si - ar putea - o pune multi dupa lecturarea textului din ziarul nostru de astazi . 
si ea este justificata . 
Iliescu se invirte in jurul cozii , ca in toate interventiile sale publice . 
spusele sint pline de aplomb , dar , dupa ce le vezi scrise , constati cum curg dintr - una intr - alta si , la urma , zici doar ca ai ajuns la sfirsitul interviului , insa n - ai ramas cu nimic in minte . 
multi ar putea sa ne intrebe de ce l - am mai publicat . 
raspunsul e simplu ! 
Ion Iliescu este presedintele principalului partid de opozitie . 
a fost presedintele Romaniei si se afla pe primul loc in sondaje printre candidatii pentru un nou mandat . 
chiar daca nu impartasesc cele mai multe dintre punctele sale de vedere , mi se pare corect ca ideile si parerile lui sa fie prezentate cititorilor pentru ca ei singuri sa - si poata forma o opinie . De care nu au a da seama nimanui . 
merita totusi sa privim mai atent declaratiile fostului presedinte al Romaniei , mai ales ca , in ultima vreme , domnia sa a evitat dialogurile mai lungi cu presa . 
primul lucru care surprinde este legat de convingerea lui Ion Iliescu fata de retragerea lui Emil Constantinescu din cursa pentru prezidentiale . 
" nu are cu ce sa ne afecteze " . 
nu - si da seama experimentatul om politic ca peisajul pentru alegerile din toamna a suferit o modificare importanta ? 
sau incearca sa ignore cu falsa detasare miscarea lui Emil Constantinescu ? 
dupa parerea mea , Ion Iliescu e tentat s - o minimalizeze pentru a nu - si alarma partidul si sustinatorii . 
pina acum , Iliescu nu a dat nici un semn ca a inteles enormul pericol care il paste . 
" mari deplasari , mari schimbari de opinie nu prea sint posibile " , sustine domnia sa , dovedind astfel ca nu reuseste sa depaseasca modul de a gindi al lui Sorin Oprescu . 
dar cel mai interesant lucru pe care il putem afla de la Ion Iliescu tine de " economia sociala de piata " . 
inainte de 1996 , cu orice prilej , presedintele de atunci se incapatina sa vorbeasca despre " valentele socialismului " , care a fost , chipurile , intotdeauna aplicat prost . 
dupa experienta sa in opozitie , Ion Iliescu nu mai vorbeste despre socialism . 
cineva l - o fi convins ca suna " ca dracu' " . 
acum , el vorbeste din nou despre " modelul suedez " ( care a devenit intre timp " exemplul suedez " ) si ne spune ca " a apela la asa ceva in Romania este obligatoriu " . 
care este diferenta intre " economia sociala de piata " , aplicata intre 1992 - 1996 , si cea pe care se pregateste sa o puna in practica din 2001 ? 
o va realiza tot cu miliardarii de carton pe care PDSR i - a " umflat " in perioada sa de " domnie " ? 
tot cu aceleasi metode ? 
dar cea mai " stralucita " dovada ca a ramas la " dusmanii poporului " vine de la modul sau de a explica incalcarea embargoului cu Iugoslavia . 
" este una dintre marile ticalosii pe care le savirsesc unii astazi , care cauta sa puna sub semnul intrebarii prestigiul tarii " . 
iaca , Ion Iliescu tavaleste harta ( cu munti , cu dealuri si vai , cu ruine , cultura si industrie ) in motorina si benzina carate clandestin cu zeci de trenuri in Iugoslavia ! 
ce treaba au Dimitrie Cantemir sau Mihai Viteazul , sau Muntii Apuseni , cu o escrocherie de anvergura , facuta cu acordul oamenilor din preajma lui Ion Iliescu despre care , conform unor declaratii , stia si domnia sa ? 
pe de - o parte , Ion Iliescu vorbeste despre combustibilii necesari " intretinerii sistemelor hidroenergetice de la Portile de Fier si pentru alte urgente " , pentru care nu stiu sa - l fi acuzat nimeni . 
pe de alta parte , el declara despre Emil Constantinescu ca este " un sef de stat care - si denunta propria tara " . 
pai , daca ar fi pomenit de combustibilii pentru Portile de Fier n - ar fi fost denuntare . Si nici ticalosie . 
si n - a vorbit nimeni despre transporturile oficiale . 
cind acuzi pe cineva ca denunta inseamna ca se refera la fapte ilegale , dar ascunse . 
adica , pe linga petrolul transportat " cu aprobare " , mult mai mult s - a dus pe barba celor denuntati . 
si contrabanda n - a fost opera lui nea Gheorghe din Cluj sau din Galati . 
au facut - o citeva persoane si firme care , asa , ca din intimplare , sint bine legate de SRI si de oameni din guvernul Vacaroiu . 
cind vine vorba de dovezi si martori , Ion Iliescu peroreaza in numele tarii si invoca prestigiul ei . 
dar nu zice nici mic despre contrabanda acelor vremuri . 
mult mai frumos suna " patria este in pericol " decit " nu stiu unde au ajuns banii " . 
