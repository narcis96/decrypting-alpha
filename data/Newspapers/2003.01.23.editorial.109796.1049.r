cazul Beraru a facut sa curga atita cerneala incit si o balena s - ar fi putut ineca in ea . 
acuzatia principala era ceva de genul ca Sorin Beraru a cumparat mia de lei cu numai trei sute . 
a dat citeva milioane de dolari pe o societate care avea in cont de trei ori mai mult . 
in toata aceasta operatiune au fost implicate si SIF Muntenia , si FPS , si alte firme ale lui Beraru , si alti actionari . 
ulterior , pentru aceeasi afacere a fost arestat si Alin Giurgiu , desi era vizat Radu Sirbu . 
niciodata n - am inteles mare lucru din aceasta nebunie . 
unii vorbeau de o afacere ingenioasa , altii de o mare teapa data statului roman . 
cert este ca Sorin Beraru s - a ales cu doua mandate de arestare . 
presa a mentionat apoi eforturile omului de afaceri israelian de a obtine suspendarea acestor mandate . 
sint notorii intilnirile lui Beraru cu politicienii romani aflati in delegatie oficiala in Israel si stradaniile sale de a scapa de sub incidenta celor doua mandate de arestare . 
cam in acelasi timp cu aceste incercari , pe neasteptate , au fost arestati doi politisti intr - un caz de tentativa de mituire a unui procuror . 
arestarea s - a facut printr - un flagrant in timpul caruia s - a confiscat suma de 100.000 de dolari . 
ulterior , a fost arestat si Heny Stainberg , omul de legatura al lui Sorin Beraru la Bucuresti . 
cu acest prilej , la perchezitie , au fost gasite si niste hirtii pe care sint scrise nume de persoane carora urmau sa le fie impartiti 600.000 de dolari . 
o scurta paranteza legata de sume . 
in cazul Pavalache , Parchetul a invocat o mita de 4 milioane de dolari din care , cu ocazia flagrantului , s - au gasit 20.000 . 
intr - un alt caz anuntat cu mare tapaj , cel al procurorului Suhan , s - a mentionat cifra de 250.000 de dolari pentru lichidarea acestuia . 
sumele sint atit de mari incit nu pot fi pronuntate decit de oameni care habar nu au ce inseamna si in viata lor n - au avut in fata ochilor nici jumatate din acestea . 
si in cazul Beraru , o cheltuiala de 1.000.000 de dolari pentru anularea a doua mandate de arestare mi se pare enorma . 
aproape nerealista . 
chiar si flagrantul cu 100.000 pare greu de crezut . 
aceasta rezerva nu se vrea citusi de putin o pledoarie in favoarea ipotezei ca in toate aceste cazuri nu s - au vehiculat bani si ca pentru diverse operatiuni importante nu se plateste cu bani gramada . 
sa revenim insa la lista lui Stainberg , publicata in " Evenimentul zilei " de ieri . 
ea contine o suma si niste nume . 
mai mult , in urma declaratiilor date de cei arestati in cazul Beraru , numele au fost explicitate . 
e vorba de persoane cunoscute pe scena publica . 
ministri , ofiteri de politie , procurori . 
in plus , la dosar a fost depusa stenograma unor convorbiri telefonice intre politisti . 
si acestia pronunta nume , sume , detalii . 
lar toate acestea au fost introduse in dosar . 
nimeni nu s - a ostenit sa - i intrebe , necum sa - i verifice pe cei amintiti . 
pur si simplu au fost lasati acolo , intr - un dosar care , prin inaintarea in instanta , a devenit public . 
iar un dosar ajuns in faza de judecata e un fel de ziar intr - un singur exemplar pe care toti cei interesati il pot citi sau macar audia in diferite faze ale procesului . 
cum se poate un asemenea lucru ? 
nu e vorba de trei zugravi plecati la munca in strainatate , ci de demnitari ai statului , de functionari publici , chiar si de partidul de guvernamint . 
declaratiile de acolo vorbesc despre coruptie , nu despre ninsoarea de saptamina trecuta ! 
sint siguri procurorii ca e vorba de fantezii ? 
pe ce se bazeaza ? 
s - au temut sau le - a fost rusine ? 
doar pentru ca e vorba de nume sonore ? 
si daca asemenea verificari exista , la ce bun aceasta colectie de afirmatii explozive , aflate la indemina tuturor ? 
oricum am lua - o , multe dintre paginile dosarului Beraru put de la o posta ! 
