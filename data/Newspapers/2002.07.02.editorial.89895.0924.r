la patru dimineata , toti europenii abia sositi umbla ca stafiile prin hoteluri . 
se perpelesc de nesomn si vad lumina scurgindu - se o data cu ceata printre cladirile inghesuite . 
fiecare se intreaba daca exista vreo legatura . 
ce conteaza o iluzie in plus . 
nici ploaia nu seamana cu cele de acasa . 
e doar o pulbere fina de apa amestecata cu ceata . 
parca bildingurile sforaie inca si o arunca in aer impreuna cu ceata din plaminii lor imbatriniti . 
te uda si - n urechi , si - n buzunare . 
la patru si jumatate , pe bulevarde se circula pe patru benzi . 
se alearga pe furis , fara sa se auda vreun claxon . 
si cind se misca si cind stau , coloanele de masini au in ele ceva japonez , ceva ordonat , lipsit de patimi si nervi . 
prima care opreste in intersectie parca se apleaca putin ca un asiatic care isi impreuneaza palmele si se inclina . 
atita doar ca nu poate zimbi . 
e un fel de automatism al locului , indaratul caruia nu stii niciodata ce se ascunde . 
lumina cruda e privilegiul camionagiilor . 
ei taie orasul incarcati cu peste , legume si orez . 
numai un nebun cara electronice la cinci dimineata . 
se alearga spre piata de peste unde descarca vapoarele . 
pestii lungi de doi - trei metri , inghetati bocna , sint tiriti in cangi . 
in jurul lor , un chitait continuu , insotit de degete si semne in limbajul surdomutilor . 
bursa pestelui este o prima mare spartura in pinza subtire a somnului ce invaluie orasul . 
urmeaza bursa verdeturilor , cu camioane mici si microbuze , cu carucioare trase de om . 
pe linga piata incepe sa se invirta circiumarii . 
unii calaresc o bicicleta . Cu o mina tin ghidonul , cu cealalta o umbrela . 
altii poarta pelerine din folie alba . 
seamana cu pestii mari , ridicati in coada . 
atita doar ca topaie pe trotuar sau pedaleaza de zor . 
la marginea pietei de peste e o cafenea . 
Ospatarii sint aceleasi papusi perfecte . 
isi lipesc palmele , zimbesc , se inclina . 
ceri o cafea si un suc de portocale . 
zimbesc iar , se inclina , pleaca . 
n - au inteles nimic . 
unul iti aduce un ceai , altul o apa minerala . 
mai explici o data . 
Roboteii au gresit programul . 
isi string palmele ca o frunza mare , zimbesc , se inclina . 
seful aduce comanda . 
Roboteii privesc nevinovati dintr - un colt . 
in spatele lor , pe perete e un afis . " Maninca fotbal , joaca fotbal si bea Coca - Cola " . 
de pe geam se vede o cladire ingusta ce desparte doua strazi ca o pana de crapat butuci . 
are doar un metru si jumatate latime si patru lungime . 
daca autobuzul pierde directia , ori o darima , ori se despica el . 
aici , batalia pentru spatiu se poarta nu pe metri , ci pe centimetri . 
Ghivece cu flori puse direct pe trotuar . 
parcari in care autoturismele sint urcate cu liftul . 
Benzinarii cit o odaie , in care furtunul de alimentare e coborit din tavan . 
holuri cit un lift de doua persoane . 
Trasee marcate pentru intrat si iesit din metrou . 
magazine cit un geamantan deschis agatat pe perete . 
intelegi mai repede fobia circuitelor integrate , intersectiile pe patru niveluri , gradinile suspendate sau orasele subterane . 
la sase dimineata , statiile de metrou pompeaza deja furnicarul pe strazi . 
cladirile inscriptionate cu gindacei ii absorb pe oameni . 
nu poti sa - ti dai seama ce - i acolo si ce se intimpla inauntru . 
nimeni nu - ti raspunde . 
iti zimbeste si trece . 
il asteapta munca . 
iar japonezul munceste cit doi robotei si asculta de ordinele sefului sau mai abitir decit un catel dresat . 
e supus pina la limita umilintei . 
e mecanic in gesturi pina la competitia cu robotul . 
il poate si intrece , dar n - are piese de schimb . 
e un alt tip de om . 
daca il compari , il vulgarizezi . 
are alte valori , alte simboluri , alte gesturi , alt limbaj , alta istorie . 
pentru europeanul nedormit , japonezul e ca o papusa , ca un mim intr - un spectacol impresionant , din care nu intelege nimic . 
o dimineata la Tokyo , un salt intr - o lume prin care poti calatori nestingherit , dar in care nu poti patrunde . 
si prima infringere in incercarea de a intelege se transforma intr - un dor nebun de acasa . 
ca puii de gaina din Romania , exportati in Vest si hraniti cu furaje concentrate . 
dau ochii peste cap si viseaza farime de mamaliga rece ! 
