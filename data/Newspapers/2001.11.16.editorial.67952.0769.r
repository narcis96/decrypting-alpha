nu de mult , la o emisiune , Gica Hagi a zis : “Voi face tot ce pot in detrimentul ( sic ! ) echipei nationale " . 
nu l - a intrerupt nimeni sa - i spuna ca se gindea la beneficiu . 
duminica seara , la PRO TV , isterizat ca invitatii emisiunii au si ei pareri despre joc , Hagi a spus : " Omul este o fiinta umana . 
Greseste ! " . 
si cerea o iubire neconditionata , o tacere mobilizatoare inaintea meciului cu Slovenia . 
nimeni sa nu mai aiba pareri , toti sa stea drepti in fata unei strategii ( care s - a dovedit paguboasa ) . 
si daca nu , sa - i spuna , eventual , ce mare jucator a fost el . 
felul in care Hagi gindea corespundea cu " detrimentul echipei nationale " si cu " omul e o fiinta umana " . 
ce vreau sa spun ? 
Hagi a fost un jucator genial , cel mai spectaculos din citi a avut fotbalul romanesc . 
dar de vorbit , vorbeste mediocru , ca sa nu spun prost . 
iar legatura dintre vorbire si gindire e de banuit . 
ce - am inteles noi din tactica meciului cu Slovenia ? 
dupa cum au evoluat lucrurile , ea s - a redus la " pe ei , baieti ! " . 
jucatorii romani , cu toata energia de care erau in stare , au asaltat poarta Sloveniei timp de 90 de minute . 
ca niciodata , toti cei care au intrat pe teren au dat cam tot ce puteau . 
n - au mai aplicat temporizare , n - au incercat sa pacaleasca . 
pur si simplu au lasat impresia ca sint gata sa manince pamintul . 
dar nu s - au ales cu nimic . 
n - au avut nici o idee desteapta ca sa - i infringa pe sloveni . 
si asta era treaba lui Hagi . 
in situatia in care nu trebuia sa vrajeasca o minge si sa arate cum ii functioneaza gleznele de otel , ci sa demonstreze ca are si cap , ca gindeste ca un antrenor , Hagi a capotat . 
spre deosebire de el , Katanec a avut o echipa mult inferioara . 
cu oameni modesti , dar harnici , slovenii au avut insa un antrenor mai destept . 
de fapt , la capitolul efort , ambele echipe au fost egale , dorindu - si cu disperare calificarea . 
diferenta a fost data de calibrul antrenorilor . 
adica de felul lor de a gindi . 
Hagi a avut geniul in picior , bani in cont , dar a fost sarac in istetime de antrenor . 
fiind totusi ingaduitor , cred ca nu e vorba doar de natura , ci si de nesiguranta incepatorului , de lipsa de experienta . 
ma gindesc ca miercuri seara , pe Ghencea , Gheorghe Hagi a platit cu singe trufia de a sari din bocancii de fotbalist in costumul neprobat de selectioner . 
si i - a venit prost ! 
am pierdut o calificare dupa doua meciuri in care jucatorii nostri au muncit pe brinci . 
oare n - am avut noroc ? 
intrebarea mea e alta . 
merita sa avem ? 
era cinstit ca Romania sa se califice la Mondialele din Coreea si Japonia cind campionatul intern e numai un circ ieftin ? 
merita sa jucam cu elita lumii si acolo sa se umfle in pene toti gainarii ce viermuiesc in cloaca fotbalului intern ? 
merita ca derbedeii cu priviri de stiuca sa ii priveasca de sus si sa dea lectii celor care maninca fotbal pe piine ? 
merita unii ca Dumitru Dragomir , " n " Becali , Netoiu si toate celelalte triste figuri sa ajunga la Mondiale si sa poata zice " sa va spunem cum procedam noi , in Romania ! " ? 
ma indoiesc ! 
probabil de aceea , acolo unde se face norocul , Dumnezeu , destinul sau hazardul a zis , gata , ajunge ! Nu mai puneti manastire pe groapa de gunoi ! 
de azi inainte , apucati - va de treaba , ridicati ca robii un castel , iar echipa nationala nu va fi decit steagul fluturind in zare . 
Hagi a gindit cu stingul , iar norocul ne - a parasit pentru ca ograda in care voiam sa - l tinem e plina de faradelegi si nerusinare . 
p . S . Pus pe facaturi si smecherii de comunicare , Vasile Dancu , zis Pinocchio , a lansat si el un sondaj menit sa fie o pupatura pe pantoful sefului . 
s - a gindit el ca starea de euforie care va aparea dupa calificarea Romaniei va fi tocmai buna de plasat o linguseala . 
si a iesit dupa cum gindeste . 
adica , pe dos ! 
