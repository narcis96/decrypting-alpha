chiar am putea sa - l credem pe Nicolae Vacaroiu ca nu stie nimic despre cum fiul sau incheia contracte si nu platea , pe vremea cind papa era premier . 
chiar putem sa - l credem pe fostul prim - ministru ca n - a primit nici un ban din contractul incheiat cu Sorin Ovidiu Vintu , desi este un om care stie rolul hirtiilor si se pricepe cit de cit la rostul unei conventii cu caracter comercial . 
un contract este o hirtie care sintetizeaza o afacere . 
o afacere care presupune obligatii de zece miliarde de dolari nu e lasata niciodata in ploaie ca o curca beata . 
se anuleaza ( se stinge ) tot cu o hirtie . 
daca fostul premier al Romaniei lucreaza tot pe principiul , lasa , ma , nu mai platiti , inseamna ca si la guvern a lasat o brambureala istorica . 
sa zicem ca in cazul intelegerii cu Vintu a fost o neglijenta . 
n - a facut nici o hirtie de anulare a contractului . 
dar nici n - a luat bani ( desi trebuie sa - l credem pe cuvintul sau de onoare de inger carunt ) . 
beleaua pe care o are din momentul dezvaluirii documentului din " Romania libera " este enorma . 
poate sa zica ce vrea . 
nu - l mai crede nimeni . 
fostul premier n - a plecat din Piata Victoriei la pescuit ! 
in 1999 , era parlamentar si vicepresedinte al partidului , azi , de guvernamint . 
a activat ca senator al Romaniei , a votat legi si avea obligatia sa se ridice in Senat , sa semnaleze abuzuri , greseli , faradelegi . 
si el , mare , ce - mi facea ? 
infiinta o banca ! 
indeletnicirea nici nu e rea , bancile fiind necesare ca aerul intr - o societate democratica , cu economie de piata . 
numai ca Nicolae Vacaroiu n - a mosit banci nici inainte de cea mentionata in contractul cu Sorin Ovidiu Vintu si nici dupa . 
fostul premier si actual presedinte al Senatului spune cu gura lui ca , pentru infiintarea unei asemenea institutii financiare , se platea o suma intre 250 si 500 de mii de dolari . 
el a semnat un act pentru aproximativ 700.000 ( pe care noi sintem indemnati sa credem ca nu i - a vazut ) . 
e vorba deci despre un mic spor de personalitate ( 200.000 sint totusi bani ) . 
si a infiintat o banca destul de micuta si mai putin complicata . 
nu e logic sa ne gindim ca Nicolae Vacaroiu a pus la bataie mai mult numele sau si mai putin priceperea in formarea unei banci ( pricepere , repet , neatestata ) . 
nu cumva a folosit influenta sa politica pentru ca aprobarile sa iasa mai repede ? 
sa zicem ca nu , desi nici o comisie de pe lumea asta nu ne - ar putea risipi toate banuielile . 
nici afirmatia ca a primit un salariu bun ca presedinte de banca nu e de natura sa ne trimita cu gindul la un inger carunt si curat , presedinte de Senat . 
prea miroase a interese necurate si ne obliga sa luam in considerare cazul sau , presarat cu prea multe negatii . 
sa nu mai vorbim de abilele eschive ale lui Sorin Ovidiu Vintu ( " documentul publicat nu este valabil " ) si Nicolae Vacaroiu ( " am semnat un contract " ) . 
ceea ce poate sa insemne orice , numai credibilitate pentru presedintele Senatului nu . 
vrind - nevrind , romanii sint obligati sa se intrebe ce alte hirtii a mai semnat Nicolae Vacaroiu . 
e singura ? 
si in toate cele iscalite a fost la fel de dezinteresat ca in aceasta publicata in " Romania libera " ? 
Nicolae Vacaroiu , senator si vicepresedinte al PDSR , s - a indeletnicit cu facutul unei banci , iar partidul sau a negat orice legatura . 
chiar daca nu - i pasa si incearca sa o scalde , Nicolae Vacaroiu s - a ars . 
in Romania , el are o enorma problema de credibilitate ! 
