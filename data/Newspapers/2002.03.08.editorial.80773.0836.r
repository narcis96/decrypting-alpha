ce frumos e - n Romania ! 
distractie in toi , zi de zi si ceas de ceas ! 
Viorel Paunescu ia premiul pentru excelenta in turism , dat de Dan Matei Agathon . 
mai are putin pina sa ia si echipa Steaua ! 
putea sa ia premiul pentru excelenta in finante . 
dar nu merita . 
acesta trebuia acordat fratelui sau , George Constantin Paunescu , pentru turismul ( zice el medical ) facut in anii in care era cercetat . 
si premiul de excelenta in finante trebuia sa - l primeasca pentru ca , din cei 160 de milioane de dolari , bani datorati disparutei Bancorex , noi n - am pierdut decit 140 . 
daca am putea dovedi ca tot el si - a rascumparat datoriile am putea spune ca a luat cu 20 de milioane ce costa 160 . 
excelenta in finante ! 
excelenta in turism ! 
excelenta in toate pentru ca noi trebuie sa inghitim ca prostii si sa facem ciocul mic atunci cind e vorba de persoane . 
in rest , cind e vorba de anticoruptie , trebuie sa - i aplaudam , sa - i iubim si sa - i credem pe Ion Iliescu si pe Adrian Nastase . 
sa - i luam pe hoti si pe corupti de guler , sa - i aducem in fata instantei , sa - i vedem cum transpira si cum ajung dupa gratii . 
sa fie tara curata si credibila . 
ori sintem cu adevarat fraieri , ori cei doi ne cred prosti gramada si , ca atare , zic ce vor si fac ce vor . 
cum adica sa - i luam de guler ? ! 
pe cine ? 
pe hotii de buzunare ? 
pe braconierii de plevusca , plecati la pescuit pentru ca mor de foame ? 
asta e anticoruptia in care trebuie sa ne inrolam cu totii ? 
dar cind e vorba de marile " tunuri " , mai ales de cele date de clientii politici , atunci sa facem ciocul mic ! 
se cerceteaza . 
sa asteptam rezultatele instantei , sa dam premisei de nevinovatie rolul consfintit de lege . 
geaba s - a ratoit presedintele Romaniei la politisti ! 
cei de la munca de jos constata , iar sefii lor si procurorii dispun punerea dosarelor la pastrare . 
si n - o sa spuna nimeni ca , de fapt , ei conduc tara si fac ce vor . 
la rindul lor , primesc telefoane si dispozitii . 
pe asta il bagati in " malaxor " pina miine ! 
pe ala si pe ala nu , ca sint baieti buni , au probleme de familie , nu - i complet dosarul ( si inca o suta de motive pentru a ascunde ca sint de - ai lor ) . 
si procurorii ce sa faca ? 
vad ca respectivul cercetat pentru coruptie mai cumpara intre timp o fabrica , un hotel , se implica in achizitionarea de bonduri de pe piete externe sau coordoneaza chiar cumpararea tuturor datoriilor existente la AVAB . 
ce , sint prosti sa - l sune pe presedintele Romaniei sau pe primul - ministru ca sint obstructionati ? 
pai ei nu stiu ? 
nu se dau in barci cu unii si cu altii ? 
Ion Iliescu si Adrian Nastase se insala amarnic daca isi imagineaza ca populatia va inghiti o anticoruptie de parada , iar in plan concret favoritii vor continua sa beneficieze de avantaje economice . 
ei se vor face ca lupta , noi ne vom face ca ii credem , iar in particular ne distram de moarte . 
ridem de ei si ne pregatim sa - i " tundem " la vot . 
ei chiar viseaza o anticoruptie a fiecarui cetatean impotriva functionarilor marunti . 
si sa nu ridicam privirea pina la clientii " consacrati " . 
acestia nu sint treaba noastra , indiferent pe cine si cu cit au mituit , indiferent de pagubele produse ! 
cotizeaza la partid sau la personaje de vaza . 
si nu sint de nasul nostru . 
daca Ion Iliescu mai tine un discurs din asta , iar actiunile lui Adrian Nastase se vor limita la o alta culegere a prostituatelor de pe soseaua de centura , va fi cit se poate de clar . 
ei vor o anticoruptie pentru catei . 
in ce - i priveste pe rechini , se aplica ordinul " ciocul mic " . 
