trebuie ca inima lui Julio Iglesias s - a facut cit un purice cind a auzit publicul de pe Stadionul Cotroceni fluierind ca la fotbal . 
si - o fi imaginat ca va cinta in fata a mii de oameni care nu - l suporta . 
de unde sa stie el ca romanii , chiar si la concerte , ramin aceleasi fiinte dominate de instincte politice si ca Antena 1 prezenta insistent pe ecranele de linga scena figura lui Emil Constantinescu . 
alaltaseara , presedintele Romaniei a avut parte de cel mai dureros sondaj de opinie . 
daca ar fi fost efectuat de IRSOP , IMAS sau METRO MEDIA , cu siguranta ca s - ar fi putut amagi cu interpretarile . 
n - a fost esantionul bun , n - au avut program de calculator pe masura sau cineva si - a virit coada si a ametit cifrele . 
la concertul spaniolului n - a mai fost vorba de nici un chestionar . 
pur si simplu , in momentul in care figura presedintelui a aparut pe ecrane , citiva spectatori au dus degetele la gura si s - au exprimat simbolic , fiind urmati de intregul stadion . 
iar reactia n - a fost intimplatoare . 
de cite ori a fost reluata imaginea , comportamentul a fost acelasi . 
ba s - au auzit fluieraturi si in momentul in care Octavian Ursulescu sau cintaretul spaniol au pomenit de prezenta presedintelui . 
sa ne intelegem . 
nu e o gaura in cer . 
si Nicolae Ceausescu a aparut in balconul Comitetului Central si s - a trezit intr - un vacarm . 
si Ion Iliescu a fost invocat de Marcel Avram la concertul lui Michael Jackson pe Stadionul National si a stirnit acelasi val de fluieraturi . 
nu - i exclus ca si Boris Eltin , daca ar risca o participare la un concert pe stadionul Lujniki , sa fie intimpinat in acelasi stil . 
sa nu uitam ca Helmut Kohl a luat si oua in cap , iar Funar a fost scos cu escorta din Catedrala din Timisoara . 
reactiile multimii sint imprevizibile , dar intotdeauna expresive cind e vorba de antipatie . 
de regula , romanii sint extrem de civilizati cu oficialitatile . 
dar numai in particular . 
n - am vazut prea multi cetateni care sa - si piarda controlul cind s - au aflat in fata unui demnitar . 
intotdeauna intr - o astfel de situatie dau dovada de bun simt si respecta functia . 
dar cind se pierd in multime , romanii redevin curajosi , naturali si sinceri . 
Sintetizeaza ceea ce gindesc prin interjectii si fluieraturi . 
lectia primita de Emil Constantinescu la concertul lui Iglesias e usturatoare si vine intr - un moment extrem de neplacut pentru presedinte . El a pierdut masiv in sondaje . 
alaltaseara a aflat doar in direct ca sta mai prost decit isi imagina . 
adica oamenii de peste 20 de ani , chiar cei trecuti de 30 - 40 , deci un semnificativ esantion din electorat , au spus pe sleau ce cred ei despre activitatea presedintelui . 
Constantinescu a riscat la acest concert si s - a ars . 
lucrul acesta se putea intimpla si altora , mai ales ca politicienii romani considera ca e chiar mai important sa fie vazuti in mijlocul multimii decit sa faca ceea ce asteapta lumea de la ei . 
si Radu Vasile se inghesuie peste tot pe unde e rost de aplauze , si Petre Roman , si Ion Iliescu , fara sa se intrebe care este valoarea pe termen lung a unor asemenea manifestari . 
romanul te poate aplauda azi la fel de bine cum te poate trinti miine la urna sau fluiera poimiine la concert . 
echipa nationala a incasat - o si ea de mai multe ori pe Ghencea , pina la entuziasmul de la meciurile cu Ungaria si Portugalia . 
or , Emil Constantinescu , dupa plimbarile , pe jos , prin Bucuresti , dupa atmosfera neutra de la concertul Pavarotti , a aflat ce ar fi trebuit sa stie de mai multa vreme . Ca sta din ce in ce mai prost la capitolul imagine publica . 
si nu poate da vina nici pe sondaje , nici pe ingratitudinea romanilor . 
eventual pe el insusi sau , in cel mai bun caz , pe echipa sa . 
in plus , daca isi pastreaza luciditatea si nu cade in mania cainarilor , descopera si el cealalta fateta a vietii de politician . 
nu doar onoruri , interviuri , aplauze si subordonati care stau drepti . 
viata mai este facuta si din esecuri , si din situatii penibile , si din fluieraturi , uneori meritate , alteori nu . 
concertul lui Iglesias a fost doar o foaie de temperatura si , poate , un moment simbolic . 
poate a fost si ultimul dus rece primit de Emil Constantinescu , care ne va arata cum sta cu nervii . 
va putea sa treaca peste el pentru a pune la cale o strategie de recistigare a terenului pierdut sau capoteaza si trece cuminte in rindul infrintilor inainte de incheierea bataliei ? 
