mai multe ziare au publicat vineri Protestul semnat de conducerea postului de televiziune Antena 1 si adresat Presedintiei Romaniei . 
mai intii , Emil Constantinescu a afirmat , prin intermediul purtatorului sau de cuvint , ca " alianta intre patronul Antenei 1 si PDSR in vederea alegerilor din acest an are efecte directe asupra politicii editoriale a postului " . 
Sorin Oancea , directorul postului de televiziune , a replicat : " Aprecierile conform carora emisiunile Antenei 1 ar fi influentate de activitatea politica a domnului Dan Voiculescu sint de natura sa prejudicieze in mod direct credibilitatea postului si sansele Antenei 1 in concurenta corecta , pe criterii profesionale , cu celelalte posturi de televiziune . 
consideram ca asemenea afirmatii abuzive si periculoase constituie totodata un atac impotriva libertatii presei si a dreptului cetatenilor la informare " . 
comunicatul a fost preluat si tiparit fara nici un comentariu . 
el poate fi considerat de unii ca fiind urmarea unei noi gafe a presedintelui Emil Constantinescu . 
gafa - negafa , in ciuda Protestului , ne aflam in fata unui adevar . 
nu prea multe lucruri sint clare in Romania . 
dar macar pentru cei care lucreaza in mass - media si pentru cei care nu sint straini de politica un lucru este neindoielnic . 
ca Antena 1 e " mereu aproape " de PDSR si de Ion Iliescu . 
evident - si extrem de departe de ceilalti ( nu de Partidul Romania Mare ) . 
a spune ca alianta intre patronul Antenei 1 , Dan Voiculescu ( PUR ) , si PDSR nu are " efecte asupra politicii editoriale " e ca si cum ai spune ca Arcul de Triumf la care te uiti nu e totusi la Bucuresti , ci la Giurgiu . 
or fi existind destui naivi care sa accepte si asta . 
e treaba lor . 
dar a nega aceste efecte asupra politicii editoriale mi se pare un nonsens , atita vreme cit ele sint in vazul tuturor . 
printre multe alte lucruri bune , Antena 1 avea un specific . 
cu orice prilej , stirile de la " Observator " difuzau informatii si despre activitatea laborioasa a Partidului Umanist Roman , o jucarie de buzunar a omului de afaceri Dan Voiculescu , proprietar si al postului de televiziune . 
faptul a fost privit cu ingaduinta de rigoare , chiar inteles . 
nici cind Antena 1 l - a promovat mai insistent pe Ioan Pop D . Popa , candidatul PUR la alegerile prezidentiale din 1996 , nu s - a suparat nimeni . 
era de inteles ca un om care detine un post de televiziune si se afla in fruntea unui partid , fie el si liliputan , sa - si sprijine propriul candidat . 
ar fi fost culmea ca Antena 1 sa - l critice vehement pe candidatul PUR . 
abia atunci am fi asistat la ceva inexplicabil , chiar hazliu . 
ar fi fost ca si cum canalele de televiziune ale lui Silvio Berlusconi ar fi declansat atacul impotriva candidatilor partidului condus de acesta . 
sau un moderator l - ar fi luat in balon pe proprietar . 
anul acesta , Dan Voiculescu si Partidul Umanist Roman au batut palma cu PDSR pentru alegerile care vin . 
a fost o optiune politica si atita tot , desi nu putem inlatura banuiala ca prezenta Antenei 1 in dreptul numelui lui Dan Voiculescu a contat mai mult pentru PDSR decit partidul sau . 
a nega insa influenta acestei decizii politice asupra politicii editoriale devine chiar un mod de a - l sfida pe telespectator . 
ba chiar de a - l jigni , atita vreme cit ceea ce este evident mai in fiecare seara poate fi considerat afirmatie " agresiva , calomnioasa " . 
vor Dan Voiculescu si conducerea postului ca telespectatorii sa spuna , vai ce informatii curate si echilibrate difuzeaza Antena 1 ? 
sau vor sa - si faca politica , dar sa obtina si un certificat de independenta ? 
e ca si cum ar dori sa ramina si cu slanina intreaga si cu cutitul uns ! 
nu ne - ar apuca risul daca am auzi ca Marius Tuca e un moderator echidistant , impartial si cu un pronuntat simt al masurii ? 
daca Antena 1 este mai aproape de PDSR si de Ion Iliescu , putem spune ca asistam la o ilegalitate ? 
nici vorba ! 
e dreptul oricarui post de televiziune , de radio sau chiar ziar sa promoveze orice idei cu caracter democratic doreste . 
dar mi se pare incorect sa faci una si sa pretinzi ca e vorba de altceva . 
p . S . Ion Cristoiu a scris , vineri , un editorial intitulat " Un caz de patologie morala : Dumitru Ceausu " . 

