ce doriti , domnule ? 
sa muncesc ! 
ce meserie aveti ? 
aici e sat , domnule ! 
cite electromecanice de - astea vezi pe aici ? 
nici una ! 
dar la pamint te pricepi ? 
nu , bade ! 
dar pot sa sap un sant , pot sa incarc saci in caruta ! 
imi pare rau , domnule ! 
pamintul e inghetat si nu sapa nimeni santuri . 
si saci , de unde ? 
poate la toamna , cind o veni culesul ! 
dar nici atunci , ca paminturile sint pustii ! 
si ce sa fac ? 
domnule draga , incearca si dumneata in satul vecin ca acolo s - ar putea sa fie cineva care sa incarce un camion cu saci de zapada ! 
dialoguri din astea poti auzi peste tot . 
taranul roman , iute la minte si spurcat la limba , isi plinge soarta , dar ii si arde pe oraseni . 
acestia , pe masura ce sint mai importanti , sint si mai responsabili de drama sa . 
adevarul este ca bietul nostru taran e lovit de tranzitie mai rau decit de razboaiele mondiale . 
acelea i - au adus medalii , l - au ridicat la rangul de erou , i - au aratat lumea ( e drept , in flacari ) si i - au dat un rost . 
tranzitia e mult mai pacatoasa . 
e ca o boala incurabila care il vestejeste cu fiecare zi dupa ce a fost lasat la vatra , mindru ca i - a batut si pe nemti , si pe rusnaci , taranul roman a fost imbrobodit cu colectivizarea . 
din malaxorul organizatoric si ideologic al acesteia n - a mai rezultat talpa tarii , ci un proletariat corcit , o fiinta sociala fara radacini , dar si fara domiciliu . 
caderea comunismului l - a lasat ca trasnit de soarta . 
dat afara din fabricile inchise , falimentate sau privatizate , el , carnea de tun a industriei socialiste , s - a trezit ca abandonat in nisipurile Saharei sau in padurile siberiene . 
adica fara nici un viitor . 
incotro s - o apuce ? 
partidele politice zic ca - l ajuta . 
de fapt ii dau pomeni . 
unii au tulit - o in Spania , in Portugalia , in Grecia . 
cei care se tem de drumuri lungi au ramas acasa . 
fac pe boctarii , pe bodyguarzii pe la depozite sau pur si simplu beau . 
muncesc citeva ore pe un toi . 
iar pamintul e in paragina . 
de fapt , taranul roman nu se stinge . 
decade doar cu fiecare zi . 
se intoarce intr - o bezna din care s - a desprins cu greu la abolirea iobagiei . 
statul l - a uitat . 
nu mai are nici o politica de luminare a acestuia . 
clasa politica isi mai aduce aminte de el doar in campaniile electorale . 
dar si atunci il imbata cu minciuni , ii da o bere , citiva mititei si niste galeti nenorocite pentru care badea cutare trebuie sa - i voteze pe " ai nostri " . 
acum s - au pus si impozite pe sutele de mii de hectare cultivate cu buruieni si cu iluziile pariului cu agricultura . 
ce viitor are taranul roman ? 
Ion Iliescu o tine intruna cu agricultura in regim industrial , fara sa vada si sa priceapa ca n - are nici cu cine , nici cu ce o face . 
Adrian Nastase se amageste ca Romania va intra in Uniunea Europeana cu acest taran sarac , alcoolic , spinzurat intre sat si aspiratia catre orasul - dormitor . 
Aratul cu calul sau cu vacile va ajunge pina la Bruxelles ? 
poate doar ca o curiozitate de secol XIX ! 
sau poate asa Romania sa - si aduca aminte ca , prinsa in focul bataliilor pentru consolidarea democratiei , pentru aderarea la NATO , a uitat de drama a jumatate din populatie . 
au trecut 13 ani , si tara cu cel mai puternic specific rural din Europa inca nu are o strategie pentru clasa taraneasca si pentru salvarea acesteia . 
comunismul a distrus satul romanesc . 
democratia l - a abandonat . 
mindria Romaniei se clatina pe buza dezastrului . 
iar fara salvarea taranului , viitorul nostru de aur s - a dus . 
Cocleste ca tabla din dantura taranului . 
satul romanesc , fala tarii , e in multe regiuni ale Romaniei doar locul din care poti incarca multi , foarte multi saci cu zapada ! 
