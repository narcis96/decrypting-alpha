" la ce ne - a folosit ca a fost un mare patriot , daca nu ne - a dat nici macar un ou in plus pe luna ? " , intreaba doamna Mirela Chivu din Bucuresti , intr - un telefon dat redactiei dupa difuzarea stirii despre decesul lui Ion Ratiu . 
marturisesc ca la un concurs de intrebari stupide , cu greu am avea sansa unei asemenea perle . 
multe zile si nopti trebuie sa - ti storci creierii pentru ca , in faza de sleire , sa te intrebi " la ce ne - a folosit ca a fost un mare patriot , daca nu ne - a dat nici macar un ou in plus pe luna ? " . 
in acelasi stil s - ar putea intreba si despre Eminescu . 
la ce ne - a folosit , daca nu ne - a dat nici macar un ou in plus pe luna ? 
de fapt , pe acest principiu , ne putem intreba acelasi lucru si despre Iuliu Maniu , despre Vasile Lucaciu , episcopul Hossu , chiar si despre Nicolae Balcescu si Mihail Kogalniceanu . 
poate Alexandru Ioan Cuza sa fi dat parabolicul produs al gainii , desi , dupa ceea ce i s - a intimplat , n - ai zice ca a avut parte de recunostinta . 
intrebarea e de - a dreptul criminala . 
de fapt , cine ne - a dat un ou in plus ? 
oricit de timpita e incercarea de a raspunde , veti fi de acord ca , stricto sensu , numai Nicolae Ceausescu ne - a dat un ou in plus , dupa ce o vreme ne daduse si cu cartonul . 
in felul ei , lista marilor patrioti romani e lunga de tot , dar poporul tot prost traieste . 
si - atunci ? Vrind - nevrind , ajungem la concluzia ca autoarea intrebarii retorice chiar a facut parte din cei care se bucurau la fiecare ou in plus primit in anii socialismului . 
si mai socant este altceva . 
ca sint mai multi oameni care se intreaba , la ce ne - a folosit , daca nu ne - a dat nici macar un ou in plus ? 
cel mai simplu e sa nu raspunzi . 
sa invoci incultura , lipsa de instructie , antipatia politica sau chiar saracia . 
ba , intr - un exces de iritare , sa zici ca un om care e capabil sa te loveasca in moalele capului cu o asemenea intrebare chiar merita sa traiasca prost . 
sa primeasca un ou in minus ! 
insa nici asa nu - i corect . 
e foarte usor ca de la indignarea fata de un mod de a gindi sa trecem la sanctiuni ( ia sa - i dam un ou in minus ! ) . 
si de la ou in minus sa trecem la caldura , la energie electrica , ba chiar la apa . 
de ce sa - i dam apa la robinet unui om care dispretuieste straduinta unui patriot , a altor patrioti , unui om care poate ignora si istoria nationala ? ! 
sanctionarea celui care a introdus criteriul oului pentru patriotism face parte din acelasi mod de a gindi . 
logica lor suna imperativ : toti trebuie sa - l iubeasca pe cel care a fost patriot ! Daca nu , pe masura ce comit ireverente , sint sanctionati cu puscarie de la 1 la 5 ani . 
tot la o aberatie am ajunge . 
vrind - nevrind , trebuie sa recunoastem si existenta celor care judeca personalitatile din istoria Romaniei si dupa numarul de oua date in plus pe luna . 
si nu sint foarte putini . 
anii socialismului victorios ne fac sa credem ca ei sint chiar multi . 
ce facem atunci ? 
ii acuzam pe toti ? 
ii pedepsim ? 
le taiem apa , gazul , curentul si linia telefonica ? 
dar celor carora democratia nu le - a adus un ou in plus , ci , dimpotriva , le - a luat , lor ce sa le facem ? 
pe nesimtite am putea alunecaintr - un exces care ar avea la origine o utopie . 
adica imaginea ca intr - o societate , fie ea si din Papua sau din Elvetia , ideal ar fi ca toti sa fie frumosi , egali , cu venituri rezonabile , devreme acasa si cu un corp cit de cit asemanator cu al statuilor grecesti . 
numai ca asta e imposibil , chiar si intr - un film prost . 
nu ne ramine decit sa acceptam ca exista si oameni care gindesc altfel . 
as zice , violent diferit fata de majoritate . 
fondul chestiunii vine insa de la aceasta din urma . 
este majoritatea capabila sa ii tolereze pe cei care gindesc sui ? 
vreau sa zic toleranta , nu nepasare . 
faptul ca majoritatea traieste o stare de ma doare in paispe de cel care gindeste aiurea nu e un semn de superioritate . E numai ignoranta . 
majoritatea devine rezonabila abia in momentul in care incepe sa isi puna intrebari logice pe seama celor care masoara viata cu oul primit in plus , cind se preocupa ca nu cumva zaltatii ei sa nu inceapa cu violenta , cu fire - ati ai dracului cu oul vostru in plus . Primul semn important ar fi sa ia masuri de protectie a celor care gindesc altfel . 
apoi sa - i si ajute . 
sa citeasca in plus despre patrioti ( daca vor sa deschisa o carte despre ei ) , ba chiar sa le dea , pur si simplu , un ou in plus . 
si sa le explice ca datoria unui patriot este sa se bata pina la capatul puterilor ca tara sa devina un mare cuibar , de unde fiecare sa - si ia cite oua poate , merita sau macar pe cele de care are nevoie pentru a supravietui onorabil . 
si chiar in situatia unui belsug de oua , cel care judeca patriotii dupa unul in plus tot nu merita pedepsit . 
in asemenea cazuri , singura pedeapsa admirabila este ingaduinta . 
unii gindesc altfel . 
