in afara de mici faulturi , lumea politica a intrat intr - o stare de asteptare . 
e un fel de liniste dinaintea furtunii . 
se string bani , se aduna documente despre adversari . 
acestia sint iarasi puricati pina la nazbitiile din copilarie . 
li se cauta diagnostice , corigente , exmatriculari , afaceri , amante . 
daca n - au crescut intr - un borcan sau intr - un incubator , trebuie sa stie la ce sa se astepte . 
cei care candideaza la presedintie stiu care este miza , stiu ca aceasta aspiratie presupune un comportament ireprosabil de - a lungul intregii vieti . 
desi e greu de spus ca noi avem asemenea candidati , trebuie sa aplicam pentru toti aceeasi unitate de masura . 
Romania nu poate propune inca un om care sa spuna raspicat ca el n - a avut nimic de - a face cu sistemul totalitar . 
intr - o anumita masura , candidatii nostri la presedintie vin din aceeasi epoca , din aceeasi lume la care nu vrem sa ne mai intoarcem . 
cu toate acestea , raspunderile lor au fost diferite . 
mi se pare necinstit ca Ion Iliescu incearca peste tot sa puna semnul egal intre activismul sau si cel al lui Emil Constantinescu . 
ultima data a facut - o la CNN , ca si cum toti am fi o apa si - un pamint , toti am fi fost infasurati in acelasi steag rosu . 
incercarea nu poate avea la baza decit o rea - credinta si o anume lipsa de caracter . 
e ca si cum ai pune semnul egal intre autorii unei crime colective si cel care a lovit din greseala un ciine pe sosea . 
sau ai socoti ca sa nenorocesti o generatie e totuna cu faptul ca ai participat la o defilare sau ai facut parte din biroul organizatiei de la catedra de studiere a bazaltului . 
daca zicem ca - i totuna , inseamna ca ne place sa ne aruncam singuri praf in ochi , ca vrem mortis sa curatam de pete partea " rosie " a existentei lui Ion Iliescu . 
fac aceasta comparatie pentru ca Emil Constantinescu nu mai candideaza . 
iar el a fost cel mai putin legat de structurile statului totalitar . Desi au incercat tot felul de oameni sa - i bage pe git o vinovatie care , orice am face , nu va fi niciodata egala cu cea a lui Ion Iliescu . 
de ce am deschis aceasta perspectiva ? 
pentru ca si Mugur Isarescu , si Theodor Stolojan , si Teodor Melescanu au ocupat anumite functii de raspundere in " epoca de aur " . 
responsabilitatile nu pot fi din start considerate ca egale intre ele , si toate la un loc nu pot fi puse pe acelasi plan cu cele ale lui Ion Iliescu . 
in consecinta , tehnica asta cu " toti sintem murdari , toti am fost , toti etc . " nu este de acceptat nici in ruptul capului . 
ar fi ca si cum am fi de acord ca toata lumea sa fie impinsa in mocirla numai de dragul de a - l salva pe unul singur si pentru ca acesta sa poata spune ca si el e ca noi . 
pentru altceva mi se pare obligatoriu de folosit aceeasi unitate de masura . 
e vorba despre promovarea candidatilor . 
dincolo de faptul ca fiecare isi concepe campania asa cum il ajuta mintea si buzunarul , institutiile statului , chiar si mass - media particulare , ar trebui sa - i trateze pe toti conform acelorasi principii si sa le ofere posibilitati egale de exprimare . 
e foarte simplu ca Teodor Melescanu si Theodor Stolojan sa fie opriti la poarta Combinatului Siderurgic Galati sau la intrarea uzinei Tractorul doar pentru ca nu e de acord Radu Sirbu , seful FPS , care reprezinta alt partid . 
e la mintea copiilor ca Mugur Isarescu poate gasi pretexte de intrat in orice societate de stat sau privatizata , in timp ce toti ceilalti candidati ar avea acces doar in pietele de legume si fructe . 
dupa cum mi s - ar parea incorect ca TVR - numai pentru ca este mai aproape de putere - sa - i inchida usile lui Ion Iliescu . 
indiferent care este trecutul sau , Ion Iliescu trebuie sa se bucure de un tratament egal , inclusiv din partea acestei institutii . 
e treaba alegatorilor sa gindeasca si sa hotarasca cum voteaza . 
personal , nu cred ca Mugur Isarescu , judecind dupa atitudinea sa de pina acum , se va implica in asemenea aranjamente ieftine . 
dar sint convins ca toti cei care il sprijina sint dispusi sa faca orice pentru a pune adversarilor bete in roate . 
iata de ce , in aceasta perioada de precampanie si in timpul campaniei electorale , vom incerca sa tinem sub lupa si comportamentul puterii , si manevrele opozitiei . 
acum , mai mult decit oricind , trebuie sa aflam ce gindesc candidatii si care este oferta lor politica . Cel putin sa votam in cunostinta de cauza ! 
e singura data cind egalitatea trebuie sa functioneze chiar si pentru catei . 
