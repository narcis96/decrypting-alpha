multa lume mai bate pe la usi in tara asta ! Si romani , si straini . 
si mai toti se pling ca o fac de pomana , ca pierd timp si - si fac nervi , ca li se cer mereu alte hirtii , ca sint trimisi de la o camera la alta si ca li se spune , adeseori pe sleau , misca si dumneata din urechi ! 
si chiar misca , dar nu se aleg cu nimic . 
in disperare de cauza , unii au venit si la redactie si ne - au intrebat , ce sa mai fac , dom' le ? 
la cine sa ma pling ? 
doar n - oi ajunge sa fac greva foamei ca sa investesc in Romania ? ! 
saptamina trecuta , unul dupa altul , m - au cautat doi romani plecati in Franta . 
primul , Mircea Lazar , a lucrat la Renault , fiind unul dintre responsabilii implicati in proiectul Renault Clio . 
acum lucreaza la firma Trianon , un mare grup franco - american , posesorul a 16 fabrici in toata lumea . 
Trianon ( noua ne suna chiar frumos ! ) produce piese pentru autoturisme . 
o data cu venirea Renault la Dacia , toti furnizorii celebrei firme franceze incearca si ei sa patrunda pe piata romaneasca . 
si , cum in Franta Trianon livreaza o multime de subansamble pentru Renault , a cautat si in Romania privatizabila o fabrica sau citeva hale pe care sa le poata cumpara . 
Mircea Lazar a colindat mai multe uzine in tranzitie , impovarate de datorii , dornice sa accepte , macar teoretic , un investitor strain . 
e prea lunga povestea acestei calatorii documentare . 
Caragiale e greu de imitat , dar situatiile se aseamana perfect . Ce vrei , dom' le , citi bani ai , da' de ce ? 
noi ce cistig avem ? - par sa fi fost intrebarile - cheie ale tuturor discutiilor . 
in cele din urma , grupul Trianon s - a oprit la Roman SA Brasov . Acolo exista utilaje bunicele si muncitori calificati . 
francezii au propus sa cumpere trei sectii , sa se asocieze sau sa le inchirieze . Oricare dintre variante , cu banii jos . 
cei de la Trianon au adus si experti japonezi , au facut calcule de fezabilitate si au depus o oferta in noiembrie anul trecut . 
nici pina acum n - au primit vreun raspuns , si Mircea Lazar a venit sa ma intrebe : ce sa facem , sa plecam sau sa ne plingem la seful statului sau la parlament ? 
vrem sa cumparam , si nu ne baga nimeni in seama ! 
al doilea roman , tot din Franta , se numeste Mihai Focsa si conduce QSP , una dintre cele mai puternice firme de soft pentru policlinici si spitale private de acolo . 
in urma cu patru ani , Mihai Focsa a convins mai multe banci si citiva investitori particulari din Franta sa construiasca in Romania Spitalul European Bucuresti , cea mai moderna unitate de acest tip din Europa de Est . 
ar fi primul spital particular din zona , iar investitia s - ar ridica la 50 de milioane de dolari . 
de patru ani alearga dupa aprobari . 
nu a putut fi concesionat terenul . O parte din el apartine altei institutii . 
e vorba totusi de o unitate spitaliceasca asa cum nu exista in Romania , in care vor lucra 90 de medici romani si alti 460 de angajati , care va avea 182 de paturi , serviciu de urgenta si echipa proprie de interventii , 8 sali de operatii si 15 cabinete medicale . 
Mihai Focsa povestea lucruri de neimaginat pentru un spital romanesc . 
Bunaoara , traseul rufelor murdare trimise la curatat nu se intretaie cu cel al rufelor curate . 
nici pacientii sanatosi nu se intilnesc cu cei inca bolnavi . Camerele au colturile rotunjite pentru a fi spalate mai usor si a indeparta orice sursa de microbi . 
medicul se dezinfecteaza la iesirea din fiecare salon . Evidenta bolnavilor , a costurilor si a tratamentelor se tine informatizat . 
nu stiu cine nu e de acord nici mort ca o mica suprafata de teren - pe care ar urma sa se amenajeze helioportul necesar transferarii bolnavilor in stare grava si in regim de urgenta - sa fie concesionata . 
dupa patru ani de umblat de la Ana la Caiafa , francezii au inceput sa aiba indoieli . Vor sau nu romanii Spitalul European Bucuresti ? 
daca il vor , atunci sa dea si ei o garantie guvernamentala de 2,5 milioane de dolari , din moment ce noi investim 47,5 milioane . Sa arate astfel ca sint interesati pentru ca , oricum , banii statului roman nu vor fi folositi . 
cu o minima participare , am avea certitudinea ca nu va fi nationalizat vreodata ! Stimati domni ! 
pun si eu o pila ! La cite garantii absurde si inutile ati dat , girati acest Spital European Bucuresti ! 
ramine ceva in urma domniilor voastre , romanilor le foloseste si , in plus , ne arata cum trebuie sa functioneze un adevarat spital in anul 2000 . 
aveti mila de cei bolnavi , aveti si un strop de minte si ziceti da , iar noi nu vom nega atunci cind veti spune ca ati facut totusi ceva ! 
p . S . A se intelege ca subsemnatul nu are vreo legatura cu aceste afaceri . 
