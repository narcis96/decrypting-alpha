un copil mai ciudat , Ionica , avea probleme cu litera " v " . 
nu putea zice " vulpe " . 
cind ii cerea invatatoarea , ia spune " vulpe " , el zicea " hulpe " . 
invatatoarea se enerva . 
din ce litere e format cuvintul " vulpe " ? 
din literele " v " si " u " si " l " si " p " si " e " , raspundea copilul . 
bravo ! 
e corect ! 
ia sa pronuntam impreuna cuvintul pe silabe . 
spune o data cu mine " vul - pe " ! 
unu - doi - si ! 
Vul - pe ! 
bravo ! 
vezi ca poti , il incuraja invatatoarea , bucuroasa de succesul ei logopedic . 
ei , si acum spune intr - un cuvint : Vulpe ! 
hulpe , zicea copilul . 
invatatoarea tremura toata , se enerva si o lua de la capat . 
ma , tu esti un hihiit ! 
nu sint hihiit , doamna ! 
bine , bine , nu esti ! 
ia sa vedem daca poti spune " vreme " , " vin " , " vama " , " vaca " , " vulpe " ! 
si copilul zicea vreme , vin , vama , vaca si hulpe ! 
clasa se tavalea de ris , spre disperarea bietei femei . 
asa a aflat ea ca toti copiii il strigau pe baiatul cu pricina " Hulpe " ! 
disperata , s - a dus acasa la parintii lui si le - a povestit necazul . 
vai , dar nu e nici o nenorocire ! , a spus mama copilului . 
si taica - su zice tot " hulpe " pentru ca tata lu' tac' su nu putea zice " vulpe " , iar tot satul ii zicea animalului " hulpe " , nu " vulpe " ! 
nu - l mai chinuiti pentru ca sotul meu , cind repeta lectiile cu el , ii atrage atentia ca se spune " hulpe " si ca ar fi pacat sa greseasca la scoala ! 
si de atunci , invatatoarea l - a lasat in pace pe Ionica , fiind convinsa ca nu se poate pune cu forta traditiei din familia respectiva si din trecutul indepartat al acelui sat . 
cam aceeasi este si situatia lui Ion Iliescu . 
daca il intrebam care sint " literele " din care e format cuvintul democratie , el raspunde repede . 
alegeri libere , libertate de exprimare , economie de piata etc . 
vorbeste frumos despre modernizare , despre istorie , despre protectie sociala . 
dar daca vede un om sarac , o intreprindere falimentata sau un pogon de pamint nearat , sare ca ars si zice socialism stiintific ! 
daca o luam de la capat cu intrebarile , el recunoaste modelul european si necesitatea integrarii , se pronunta si pentru intrarea Romaniei in NATO , viseaza frumos la dezvoltarea armonioasa a tarii . 
dar cum vine vorba despre proprietate privata , uita de toate ideile afirmate anterior si zice , exact cum a invatat din copilarie , un moft ! 
o hulpe ! 
si FMI , si Banca Mondiala sint tot niste hulpi . 
iau banii tarii si se duc cu ei pe coada in strainatate . 
intr - un anume fel , chiar n - ar trebui sa ne suparam pe Ion Iliescu . 
daca toata viata a zis " hulpe " , nu avem a - l schimba noi la amurg . 
imi aduc aminte de o vizita in Israel , la un chibut . 
impresionat de rezultatele cooperativei , Ion Iliescu a si scapat un elogiu la adresa superioritatii socialismului . 
cum a vazut animalul cu coada , cum a strigat " hulpea " ! 
la Focsani , unde s - a dus pentru Ziua Unirii , a vrut sa spuna ceva frumos despre tara si istorie . 
pentru ca nu avea noutati , a gasit o rezolvare mareata . 
le - a atras atentia romanilor ca Alexandru Ioan Cuza a fost primul presedinte si ca primul oras al Romaniei este lipsit de statuia precursorului presedintiei . 
si tot vorbind el asa , cind despre istorie , cind despre viata de azi , s - a trezit spunind " hulpe " . 
adica socialism stiintific , o filozofie care , ca si " hulpea " , era un fel de rostire pe aceste meleaguri . 
iata de ce cred ca atunci cind a zis " hulpe " la Focsani , Ion Iliescu n - a vrut sa ii puna o talpa lui Adrian Nastase in demersurile sale pe la Strasbourg si pe la Bruxelles . 
pur si simplu s - a trezit zicind " hulpe " intr - un oras mai mic al Romaniei , intr - o zi in care primul - ministru avea treaba pe la institutiile Europei . 
daca ne - am imaginat ca patru ani de opozitie si lipsa oricarei alte alternative pentru Romania il vor fi schimbat pe Ion Iliescu , ne - am inselat . 
la rostirea discursului de investitura , el a pronuntat pe silabe , ca si copilul din poveste , exact ce i - a scris autorul discursului . 
dar cind a fost sa vorbeasca liber , a zis din adincul sufletului " hulpe " . 
ceea ce ne obliga sa credem ca presedintele , in ciuda unor eforturi vizibile de schimbare , a ramas tot cu reflexele din tinerete . 
si daca n - o scapa des , atunci cel putin in zilele in care ii creste glicemia se trezeste vorbind pasareasca trecutului . 
ce ne facem ? , e intrebarea . 
ii dam totul scris cuvint cu cuvint , si facem impresie ? Sau il lasam sa vorbeasca liber si sa zica mereu " hulpe " , in timp ce guvernul pronunta corect si presteaza binisor ? 
daca ar fi asa , atunci am putea spune ca Romania este o tara in care lucrurile incep sa mearga normal , doar din cind in cind vorbeste cite unul anapoda . 
iar Uniunea Europeana ne va intelege si va zice , bietii romani , uite - i cum progreseaza , coabitind cu o relicva ! 
