multe pacaleli si multe aranjamente se fac mai ales acum , in preajma alegerilor , ca tot miroase a schimbare de putere . 
toata lumea trage sfori , toata lumea incearca sa faca pluta , adica sa nu mai execute ordinele actualilor sefi decit in masura in care acestea nu deranjeaza actuala opozitie . 
daca in 1996 si prin primavara lui 1997 , toti se fereau , de exemplu , de Viorel Hrebenciuc , acum omul e salutat cu plecaciuni si de pe trotuarul de vizavi . 
fac pariu , in acelasi timp , ca telefoanele de pe mesele consilierilor de la Cotroceni sint ca niste sicrie de plumb . 
nu mai suna nici daca dai cu rigla - n ele ! 
prin institutii e o jale ca la parasirea Saigonului inaintea sosirii celor din Nord . 
sa nu uitam ca in acelasi fel s - au petrecut lucrurile in 1996 , intre cele doua tururi de scrutin ! 
zeci de case ale contrabandistilor de tigari , ale oamenilor de afaceri clientelari au ramas goale . 
unele au fost vindute pe preturi de nimic , si stapinii si - au luat numai bilete dus . 
se pare ca unii vor reveni , ba chiar mai mult decit au fost , si s - ar putea sa nu mai fie urmariti sau contrabandisti , ci sa ne trezim cu ei direct parlamentari . 
va dati seama ca Miron Cozma , George Constantin Paunescu , Razvan Temesan sau chiar Gheorghe Trutulescu ( ori altii ca el , aflati dupa gratii ) abia asteapta schimbarea de putere . 
toti isi zic , de - ar veni o data ceilalti ! 
vom face bani , vom fi liberi , le vom ride in nas , vom petrece si ne vom distra ! 
caderea e subiect de film , de roman , de caricatura , de comedie si satira pentru ca e plina de toate slabiciunile omenesti cu putinta . 
unii , pentru ca s - au crezut nemuritori in functii , sint acum disperati . 
cine - au fost ei , ce onoruri , ce temenele , ce plocoane ! 
si dintr - o data nici masina , nici sofer , nici celular platit , nici secretara ! 
doamne , ce nenorocire poate fi caderea pentru cei slabi de inger , pentru cei umflati cu pompa si pusi in locuri nemeritate ( si ce alta " armata " egala cu cealalta se pregateste pe linga scaune ) ! 
in democratiile consacrate , schimbarea aceasta este lina , cu scirtiieli sporadice . 
la noi e ca un cutremur , ca o prabusire de lume , ca o refulare a celor care au asteptat cu dintii strinsi razbunarea ! 
toate acestea se regasesc fidel in doua stiri de ieri . 
prima , conform careia PDSR vrea sa blocheze , pina la alegeri , privatizarile . 
pai n - a facut si CDR acelasi lucru ? 
a luat la puricat privatizarile mai grosolane ale primilor . 
nu s - au blocat atunci , in 1997 , marile afaceri cu combinatele chimice ? 
asta pentru ca au fost grosiere . 
dar celelalte cu peschesuri mai mici , cu aranjamente mai cu perdea , n - au scapat ? ! 
poate sa ma taie cu lama senatorul Liviu Maior , cel care striga in Senat ca vrea blocarea privatizarilor ! Eu tot cred ca n - o face de dragul natiei , ci cu speranta ca va mai ramine ceva de vindut si pentru partidul sau . 
a doua stire vine de la Curtea Suprema de Justitie . 
onorabila institutie a aminat , pentru a doua oara , cazul " Tigareta II " . 
stiti de ce ? 
pentru ca unii avocati au sustinut in fata celei mai inalte instante din Romania ca n - au avut timp suficient pentru a studia dosarul . 
o fost asa mare criza de lentile pe piata romaneasca incit oamenii n - au putut ceti pina la sfirsit voluminoasele dosare . 
sa fim seriosi ! 
miroase ca si dorinta de blocare a privatizarii pina dupa alegeri . 
de buna seama ca tot atunci , chiar a doua zi dupa primul tur de scrutin , Curtea Suprema de Justitie va da verdictul . 
asa , ca din intimplare ! 
nu cumva sa ne imaginam ca vor aparea alte depozitii , ca procesul n - a fost bun si corect , ca s - ar putea gasi si alti vinovati . 
nu - mi ramine decit sa ma intreb daca cititorii se indoiesc si ei . 
simt sau nu ca multe lucruri care se petrec in aceste zile sint cusute cu ata alba ? 
as prefera sa nu aflu raspunsul ! 
