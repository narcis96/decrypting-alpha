de buna seama ca oamenii fara bani nu duc grija celor care au . Si cu atit mai putin daca acestia risca sa - i piarda . 
ba poate se bucura putin , conform principiului " de ce nu i - ar muri si capra vecinului ? ! " . 
cum probabil multi cititori nu au economii pentru care sa tremure , nu - mi ramine decit sa le cer ingaduinta de a semnala o problema oarecum lipsita de importanta pentru ei , dar extrem de grava pentru altii . 
Mugur Isarescu , guvernatorul Bancii Nationale a Romaniei , si Bogdan Baltazar , presedintele Bancii Romane de Dezvoltare , doi profesionisti ai domeniului bancar , au declarat alaltaieri ca , in cazul bancilor populare , " problema este groasa " . 
faptul ca doua personalitati extrem de prudente in afirmatii lanseaza totusi un semnal de alarma merita privit cu atentie . 
ce sint " bancile populare " ? 
ele au fost infiintate prin Legea 109 / 1996 ( printre ultimele legi adoptate de fostul parlament condus de PDSR ) . 
legea 109 / 1996 permite infiintarea unor " cooperative de credit - banci populare " si se refera la organizarea si functionarea cooperatiei de consum si a cooperatiei de credit . 
membrii " cooperativei de credit - banca populara " cotizeaza lunar si , din sumele strinse , primesc un imprumut . El trebuie restituit cu dobinda . 
si , pe baza acestei legi schioape , fara reglementari serioase , Romania a fost invadata de " planorase " . 
ele sint un fel de sereleuri aciuate prin garsoniere , apartamente , partere de blocuri , chiar si pe ulite comunale desfundate . 
trebuie spus intii de toate ca aceste " cooperative de credit - banci populare " nu fac parte din sistemul bancar . 
Depunerile facute la ele nu sint garantate de stat , nu sint supravegheate de BNR si nu au norme prudentiale . 
aceste banci populare s - au infiintat , pur si simplu , prin inscriere la Registrul Comertului , ca orice SRL . 
cooperativele acestea zic , " fratilor , dati - ne bani si va dam dublu peste doua luni ! " . Mai mult , dau unuia un credit de un miliard ! 
cel care il ia garanteaza cu casa sau cu o tarla si o masina . Daca nu restituie banii , garantiile nu sint executorii . 
" cooperativa de credit - banca populara " nu poate lua tarlaua si masina . Trebuie sa deschida proces in instanta . 
ce se intimpla cu ceilalti depunatori daca banii lor au ajuns la unul care a roit - o din tara ? 
Dumnezeu stie ! 
cam tot aia ce s - a intimplat si cu banii depusi la Caritas ori la Mondoprosper . 
cine garanteaza ca certificatele de valoare emise de " cooperativele de credit - banci populare " au acoperire la termen ? 
numai Cel de Sus ! 
in acelasi timp , micile chioscuri de facut bani emit un fel de hirtii de valoare , substitut al bonurilor de tezaur . 
dobinzile sint adeseori ceva mai atragatoare decit la bancile adevarate . 
in foamea dupa bani , multi cedeaza acestei tentatii fara sa - si dea seama la ce pericole se expun . 
si pentru ca legea nu interzice ( si ce nu - i interzis e permis ) , cooperativele de credit s - au avintat si in operatiuni care nu sint totusi de nasul lor . 
prin intermediul unora se distribuie chiar ajutoare de somaj , platite de stat . 
e ca si cum o suma importanta din banii publici nu se duce spre destinatie , prin institutii abilitate , adica prin banci , ci printr - un chiosc de la marginea orasului . 
riscul este enorm ! 
nu vreau sa se inteleaga ca as fi un dusman al acestor fabricute de invirtit bani . 
nici nu sint calificat in domeniu . 
iar activitatea lor , de vreme ce e reglementata de o lege - chiar strimba si care le permite tot felul de giumbuslucuri - ramine totusi una legala . 
legala , dar extrem de riscanta . 
din datele neoficiale pe care le detinem , ar exista intre 500 si 1500 de asemenea cooperative de credit . 
si daca una cade si trage dupa ea altele ? 
cine - i de vina ca mii de oameni isi pierd agoniseala ? 
sereleul din colt sau parlamentul din perioada 1992 - 1996 ? 
un cutremur in domeniul acesta ar avea consecinte si mai nefericite asupra increderii romanului in leu si in asa - numita banca ( ceea ce cooperativele totusi nu sint ) . 
noi , romanii , avem o pasiune nebuna pentru mici obiecte zburatoare in domeniul financiar . 
chiar daca acum nu se mai pot infiinta altele noi , exista riscul sa ne trezim ca Legea 109 / 1996 n - a facut decit sa legalizeze o puzderie de " Caritas - uri " . 
dar mult mai mici , si usor de pierdut in ceata . 
macar pericolul acesta ne obliga sa vedem ce - i cu " planorasele " bancare . 
zilele urmatoare vom reveni cu detalii si vom " fotografia " fenomenul pina cind parlamentul va face ordine in domeniu . 
dar repede , pentru ca Mugur Isarescu si Bogdan Baltazar zic ca " e groasa " . 
