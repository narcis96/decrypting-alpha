dintre balacarelile electorale ce fac deliciul buletinelor de stiri si al ziarelor , una chiar merita atentie . 
e vorba de ouale clocite aruncate de PDSR in capul Partidului Romania Mare . Si de raspunsul , de - a dreptul urit mirositor , dat in replica de Corneliu Vadim Tudor . 
dupa ce partidele amintite au convietuit bine mersi la guvernare intre 1993 si 1996 si s - au sprijinit reciproc , a urmat un bilci pasager ( terminat cu prima ridicare a imunitatii parlamentare a lui Vadim ) . 
dupa alegerile din 1996 , a venit rindul unei simpatii de la distanta ( bazata pe aceeasi " grupa de singe " ) care s - a terminat brusc in cursul saptaminii trecute . 
Ion Iliescu a declarat ca nu se profileaza o alianta cu PRM , iar Adrian Nastase a spus ca exclude orice coalitie postelectorala de acest fel . 
nu mai sintem in fata unei riciieli de moment , a unei tachinari care sa ascunda totusi o iubire . 
Distantarea categorica a PDSR de partidul lui Corneliu Vadim Tudor pare a fi , de data aceasta , daca nu definitiva , cel putin valabila pe o perioada ceva mai lunga . 
in loc sa ridem ca in acest moment Vadim se intoarce la mai vechea lui placere , aceea de a - l terfeli si pe Ion Iliescu , chiar merita sa privim lucrurile cu seriozitate . 
mai de nevoie , mai sub presiunea mass - media si dupa multiple admonestari prin strainatate , PDSR a inteles ca nu are incotro . Trebuie sa se desparta de zurbagiu . 
altfel risca sa fie taxat la nesfirsit pentru relatiile cordiale si participarea PRM la fosta guvernare . Delimitarea aceasta reprezinta un important cistig politic pentru partidul lui Ion Iliescu si un pas spre conditia de partid european . 
taranistii , nominalizati si ei printre extremisti , nu vad in noua pozitie a rivalilor nici o noutate . 
ba , faptul ca au fost bagati in aceeasi oala cu PRM e de natura sa - i enerveze . 
in mod firesc , PDSR poate afirma linistit ca nu va face niciodata o alianta cu partidul lui Maniu si Mihalache . 
nici nu se gindea nimeni la asta , data fiind ura de moarte dintre cele doua grupari . 
dar Ion Iliescu , pentru a mai indulci putin despartirea de Partidul Romania Mare , a plusat in cazul PNTCD . Or , taranistii pot suporta doua saptamini de critici , chiar acuzatii . 
dar " extremism " e totusi o exagerare . Miscarea Partidului Democratiei Sociale din Romania a fost ambalata mult prea complicat , semn ca autorii ei , atunci cind au conceput - o , s - au temut de moarte sa nu - si supere electoratul . 
e singura explicatie pe care o putem da faptului ca in declaratia lui Ion Iliescu nu se face nici macar vreo aluzie la extremismul PRM , acesta fiind mai degraba asociat cu " fundamentalistii " taranisti si cu " radicalii " din UDMR . 
logica trebuie sa fi sunat cam asa : " Ne lepadam de ai nostri , dar ii ardem si pe ai lor " . 
ceea ce pare a suna acceptabil pentru simpatizantii PDSR , dar e inca departe de a fi un mesaj clar si cu ecou in Occident . 
or , trecerea , dintr - un condei , a PNTCD si UDMR ( e drept , aluziva ) la extremisti merge la romanul nemultumit de guvernare , dar " suna ca dracu' " in strainatate . 
ce - ar fi putut cistiga din delimitarea de Partidul Romania Mare , PDSR ar putea pierde cu excesul fata de PNTCD si UDMR . 
daca taxarea taranistilor , pentru unii extremisti , poate fi inteleasa ca o polita platita unor adversari traditionali , nu acelasi lucru este valabil in cazul UDMR . 
chiar daca au avut alte pareri decit partidul lui Ion Iliescu , UDMR si maghiarii din Romania n - au fost niciodata adversari de moarte ai PDSR . 
or , acestia au fost rasi , printr - o afirmatie de doua rinduri , de pe lista posibililor parteneri de coalitie in cazul unei victorii a PDSR la alegeri . 
de ce ? 
doar ca o compensatie pentru despartirea de Vadim ? 
sau PDSR se vrea un partid modern , european , dar pastrind o componenta nationalista in discurs ? 
adica in doua barci ! 
sa cistige si citeva voturi in plus in zona Transilvaniei , dar sa poata zice , pe te miri unde , prin Europa , ca nu mai are nici o legatura cu Partidul Romania Mare ! 
simplu spus , PDSR s - a " pocait " democratic , dar a facut - o doar cu jumatate de gura . 
luind in calcul partea plina a paharului , delimitarea PDSR de Partidul Romania Mare trebuie privita ca un cistig pentru viata politica a Romaniei . 
miscarea face parte dintr - un sir mai lung , menit a reconditiona imaginea PDSR pe plan extern . 
in loc sa ridem de porcarelele pe care le debiteaza Vadim si sa ne " racorim " ca , in sfirsit , Ion Iliescu e balacarit de propria creatie , mai bine sa ne bucuram ca scena politica romaneasca incepe sa cistige in normalitate . 
