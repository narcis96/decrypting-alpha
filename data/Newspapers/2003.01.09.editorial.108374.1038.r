din ziua in care s - a produs , accidentul in care si - a pierdut viata Dumitru Tinu , directorul ziarului " Adevarul " , polarizeaza atentia romanilor . 
un om din linia intii a vietii publice a decedat intr - un accident aproape imposibil de explicat . 
masina in care se afla acesta a parasit soseaua de pe directia de mers si a intrat in santul de pe partea opusa . 
masina nu prezenta avarii importante , semn ca viteza de deplasare era destul de mica . 
de altfel , urmele lasate in pamintul inghetat al santului sint si ele nesemnificative . 
la o viteza mare , masina ar fi ajuns , fara indoiala , in padurea de dincolo de sant . 
or , autoturismul in care se afla Dumitru Tinu nu prezinta semne de izbire violenta . 
toate traumatismele care au provocat decesul , despre care se vorbeste in comunicatul dat ieri de Ministerul Sanatatii , sub semnatura Danielei Bartos , nu se puteau produce in interiorul autovehiculului . 
aceasta concluzie deriva si din marturisirile celor care l - au vazut pe Dumitru Tinu ( inclusiv membri ai redactiei ziarului " Adevarul " ) inainte de a fi inchis in sicriu . 
Dumitru Tinu avea capul strivit de masina ajunsa deasupra sa . 
numai ca autoturismul in cauza nu avea spart nici parbrizul , nici geamurile de pe partea stinga , ci numai  luneta si geamurile din dreapta . 
toate acestea ne obliga sa pastram destule semne de intrebare asupra circumstantelor acestui accident . 
iar comunicatele , oricit de specializate , sint vizibil contrazise de realitatea faptelor . 
Dumitru Tinu a fost directorul celui mai influent ziar din Romania si presedintele comunitatii de presa . 
ma incapatinez sa cred ca , pentru evolutia democratiei , pentru echilibrul vietii publice , Dumitru Tinu era mai important decit un ministru . 
de altfel , sfirsitul sau tragic a suscitat mai multe discutii decit o schimbare de guvern . 
or , daca in cazul unui accident in care a fost implicata o asemenea personalitate , reactia autoritatilor a fost neconvingatoare , contradictorie , tardiva , la ce se poate astepta un simplu cetatean al Romaniei ? 
mai mult , dinamica stranie a accidentului a aprins imaginatia publicului larg . 
scenariile pe care presa nu s - a incumetat sa le formuleze circula totusi prin viu grai . 
abia ieri , politia , Ministerul Sanatatii si Institutul de Medicina Legala " Mina Minovici " , surprinse de insistenta mass - media asupra subiectului , au socotit ca trebuie sa aduca precizari suplimentare . 
mai mult , acum aflam oficial ca marturiile se contrazic . 
vrind - nevrind , fiind vorba despre o personalitate mai importanta decit un membru al guvernului , ar trebui sa aflam cine sint martorii , cine sint cei care au facut constatarile si care sint rezultatele unei expertize specializate asupra automobilului . 
ca o ironie a sortii , din ziua in care a murit Dumitru Tinu a intrat in vigoare un ordin semnat de ministrul de interne . 
conform acestuia , toata sleahta de mahari ai Romaniei are dreptul sa circule cu girofar . 
prefectii , Petrom - ul si demnitari de toate soiurile nu mai pot umbla pe strazile oraselor si pe soselele patriei decit cu lampa albastra ( nu rosie , de bordel ) si tiuind in urechile cetatenilor , impingindu - i in sant , circulind pe contrasens si trecind pe rosu . 
ei nu suporta sa fie confundati cu muritorii de rind . 
ei traiesc intr - un fel de alta lume . 
sint cetateni ai unei tari cu girofar . 
boala asta care a ingropat PDSR - ul in 1996 revine acum si mai puternic . 
e , poate , unul dintre cele mai graitoare semne ca puterea orbeste si conteaza numai pentru cei care o detin . 
pentru cetateni , groapa cu furnici ! 
