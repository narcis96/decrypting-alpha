daca n - ar fi aparut articolul despre ofiterii SRI implicati in mineriada din 13 - 15 iunie 1990 , am fi avut parte de o aniversare debila . 
au trecut zece ani de la evenimente , " vai ce strigat al democratiei se auzea in Piata Universitatii " , " ce zvircolire a comunismului muribund " si alte asemenea metafore " importante " . 
in lipsa unor dovezi zdrobitoare si , mai ales , a vreunei reactii din partea institutiilor statului , ce puteau zice ziarele , ce puteau zice asociatiile nonguvernamentale ? 
pe ce se puteau baza victimele ? 
dezvaluirile facute de procurorii militari , gata sa inceapa urmarirea penala impotriva unor ofiteri SRI implicati in violentele din Bucuresti , schimba pe neasteptate perspectiva asupra evenimentelor . 
mineriada n - a fost o reactie spontana a populatiei speriate de democratie . 
minerii n - au venit ca niste ingerasi in Bucuresti , ziarele incomode n - au fost oprite din minie populara . 
Ion Iliescu si Petre Roman nu sint atit de nevinovati cum au vrut sa para . 
Virgil Magureanu si oamenii lui din SRI si - au depasit cu mult atributiile . 
evenimentele din 13 - 15 iunie 1990 n - au fost decit un scenariu menit a consolida pozitiile celor care reprezentau " puterea revolutionara " si , evident , a inhiba elanul democratic al celor care incepusera sa strige " Jos comunismul ! " . 
o anumita parte a presei , lumea de pe strazi si partidele istorice abia reinfiintate puteau declansa un val de curatire ideologica de care era nevoie in Romania . 
el ar fi avut menirea de a clarifica directia in care urma sa se indrepte tara . 
amenintate cu pierderea privilegiilor pe care le pusesera deja la cale , grupurile politice si de interese au reactionat brutal . 
Curatirea Pietei Universitatii n - a fost decit sutul violent dat celor care puneau in pericol puterea de atunci . 
si el a reusit pe deplin . 
in zece ani , nu s - a gasit decit un singur vinovat , un sef de tura de la o mina , infundat exact ca sa li se poata spune oamenilor ca " s - a facut ceva , dar nu suficient " pentru aflarea adevarului . 
faptul ca numai acesta a platit pentru sapte morti , pentru o mie de arestari abuzive si pentru zeci de oameni raniti ne dovedeste ca operatiunea a reusit , ca acest deceniu de tranzitie chinuita s - a scurs sub controlul direct sau indirect al celor care au coordonat mineriada din 1990 . 
prin dezvaluirea faptului ca in organizarea mineriadei din 1990 au fost implicati ofiteri SRI am putea asista la o schimbare de perspectiva . 
mineriada a fost pusa la cale de institutii ale statului , cu scopul de a consolida puterea unor oameni abia dezbracati de costumele de activisti de partid sau de ofiteri ai Securitatii . 
sint puse astfel sub semnul intrebarii nume si functii , decizii si discursuri publice . 
de ce n - a avut Emil Constantinescu puterea sa dezvaluie toate aceste dedesubturi in cei patru ani ? 
de ce Costin Georgescu nu a facut publica implicarea unor oameni din institutia pe care o conduce in " patriotica " operatiune din 13 - 15 iunie 1990 ? 
de ce Parchetul General a mai avut nevoie de inca patru ani pentru a " scapa " asemenea adevaruri scandaloase ? 
de ce a fost nevoie de zece ani pentru a dospi sutele de dosare aflate la Ministerul de Interne si la Ministerul Justitiei , la SRI sau chiar " ratacite " prin fisetele institutiei prezidentiale ? 
au fost cei alesi in 1996 incalecati de aceleasi forte care au declansat mineriada ? 
au pactizat cu ele ? 
au fost pacaliti ? 
au fost santajati ? 
sau , pur si simplu , ne aflam in fata vreunei strategii stupide ? 
nu cumva decontarea mineriadei din 13 - 15 iunie a fost programata pentru vara acestui an in asa fel incit dezvaluirile sa aiba si o greutate electorala ? 
sau e vorba de toate la un loc , plus o vadita neputinta de a clarifica transant controverse ale trecutului apropiat ? 
in fond , SRI l - a pastrat pe Gioni Popescu spre revalorificare si n - a scos vreo vorba despre afacerile cu petrol si motorina din timpul embargoului , asa cum actuala putere n - a putut ( sau nu a vrut ) sa faca lumina in jungla afacerilor de la SNP Petrom . 
Emil Constantinescu si CDR i - au revalorificat pe multi dintre cei care trebuiau acuzati de mult . 
procesul de reintegrare a celor care " sint de partea noastra " a fost un spectaculos esec . 
in ultimii patru ani , Romania a avut parte de prea putine clarificari . 
cei care ridicau curatenia morala la rang de principiu suprem au capotat pe drum tocmai din cauza jumatatilor de masura . 
revolutia programata prin caderea lui Ceausescu si - a facut planul si la mineriada din 1990 . 
" revolutia morala " din 1996 i - a salvat pe multi dintre cei care trebuiau acuzati . 
incercarea de acum de a se face lumina vine oricum prea tirziu . 
nimeni nu mai poate restitui Romaniei cei zece ani pierduti pe drumul cautarilor inutile . 
