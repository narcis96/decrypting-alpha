in citeva zile vom asista la demontarea unui mit : sfirsitul lumii ! 
ceea ce a infierbintat imaginatia , a generat o intreaga literatura si a ingrozit spirite angoasate de viziuni sumbre se risipeste pe nesimtite . 
e clar ca sfirsitul lumii se amina . 
sufletele prapastioase vor lansa o alta data si pina atunci ne vom ambala din nou in speranta ca vom cuceri spatiile si , in cele din urma , vom atinge nemurirea . 
care vor fi miturile urmatorului mileniu e greu de spus . 
sa nu uitam ca , in urma cu saizeci de ani , pentru a comunica se mai folosea inca manivela . 
daca s - a progresat atit de aiuritor in ultimele patru decenii , cine ar putea sa prevada ce se va petrece in urmatoarele o suta ? 
oricum , anul 2000 incepe de miine , nu - mi ramine decit enormul regret ca bunicul si bunica n - au apucat sa traiasca aceasta dezamagire . 
erau ferm convinsi ca in 2000 vine sfirsitul lumii , va incepe Judecata de Apoi si toti raii si pacatosii vor da socoteala . 
n - au avut noroc ! 
s - au stins de mult si , cind au inchis ochii , se rugau ca in 2000 , atunci cind ne vom reintilni la Judecata de Apoi , sa nu fie pedepsiti pentru pacatele lor . 
daca ar fi trait in aceste zile si ar fi urmarit stirile despre furtunile din Franta , Elvetia , Austria si Belgia , cu siguranta ca ar fi zimbit rautacios . Ar fi avut si ei confirmarea ca sfirsitul lumii este aproape . 
si , intr - un fel , chiar s - ar fi simtit razbunati pentru neputinta si saracia lor de tarani anonimi . 
uneori , cind mai auzeau de o inundatie sau de o seceta , isi faceau cruce si pe urma isi impreunau miinile si ridicau privirile spre cer . 
se temeau ca sfirsitul lumii a venit mai repede , de parca un duh malefic ar fi colindat prin celestele sali in care destinul planetei era programat sa se incheie in 2000 si , din neglijenta , ar fi incurcat socotelile . 
daca bunicul si bunica ar fi prins acest sfirsit de mileniu , cu siguranta ca ar fi avut o mare deceptie . 
toata viata au dus - o greu si singura lor consolare venea de la faptul ca , intr - o buna zi , in 2000 , totul se va sfirsi , ca la acel cataclism macar vor fi egali cu cei care au avut mai mult noroc . 
Supararea lor ar fi fost enorma . Ar fi trebuit sa accepte ca sfirsitul lumii , singura intimplare care le - ar fi putut compensa necazurile unei vieti , a fost o crunta iluzie , ca au trait cu o spaima secreta despre care nici nu stiu cine a inventat - o si la ce a folosit . 
sfirsitul lumii a fost si mitul care i - a hranit si i - a justificat pe cei cu structura de infrinti , de melancolici sau pe cei cu suflete bintuite de spaime . 
de fapt , destramarea acestui mit obliga omul sa se redescopere . 
fara un strop de minte , lucrurile isi pierd sensul . 
fara logica , fara comunicare si fara lege , viata nu - i decit o crunta buimaceala prin care nu mai lumineaza decit sentimentele . 
sfirsitul mitului nu alunga si Judecata de Apoi . 
chiar daca imaginea ei biblica va rezista , omul nu va scapa de masura faptelor sale . El va fi intotdeauna cintarit dupa ceea ce face si , mai ales , dupa ceea ce lasa generatiilor viitoare . 
Despovarati de nepasarea ca oricum vine sfirsitul lumii , va trebui sa ne concentram pe Judecata de Apoi . 
ce fel de munti si ce fel de riuri lasam urmasilor nostri ? 
ce fel de institutii ? 
ce fel de tara ? 
pentru a putea raspunde , e nevoie sa gindim mai departe decit lungul nasului sau decit orizontul privirii . 
abia atunci , invatind sa respectam regulile comunitatii , vom putea sa ne socotim parte a comunitatii internationale , sa gasim calea spre echilibru . 
ridem noi , ridem la acest sfirsit de mileniu , dar am scapat de un an extrem de greu . 
Exagerind putin , chiar am putea zice ca un fel de sfirsit chiar ne - a trecut pe la ureche . 
cu putin noroc , am scapat de un razboi , de explozia unui butoi cu pulbere si , in ciuda faptului ca in ultimii zece ani nu am prea stiut sa ne vedem interesul national , anul 2000 vine si pentru noi cu un manunchi de sperante . 
ne - am apropiat de Europa civilizata sau Europa , satula de aiurelile noastre , a decis sa se ocupe ceva mai serios de noi . 
e singurul motiv pentru care merita sa chicotim in noaptea Anului Nou si sa ciocnim cite o cupa cu sampanie , desi , daca e sa ne gindim la anul 2000 , ar trebui sa ne ingrozim . 
romanii au atita treaba in urmatoarea suta de ani incit n - ar trebui sa doarma nici duminica ! 
