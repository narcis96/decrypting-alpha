pina acum , in Romania , ziua de 3 mai era una oarecare . 
ieri , pentru prima data , Ziua Internationala a Libertatii Presei a fost marcata de intilniri ale Clubului Roman de Presa cu partidele parlamentare si cu presedintele Emil Constantinescu . 
la intilnirea cu reprezentantii partidelor politice s - a simtit aceeasi ostilitate dintotdeauna . 
politicianul roman sufera ca nu e prezentat in ziare sau la televiziune asa cum isi imagineaza el ca este . 
nu e vorba de o meteahna tipic romaneasca . 
si in alte locuri de pe glob puterea are aceleasi resentimente fata de presa . 
e dispusa sa creada inclusiv in comploturi sau aranjamente atunci cind mass - media exprima alte pareri decit cele din tartacutele diriguitoare . 
si in alte tari din lume , cind lucrurile merg prost , ziaristii sint scosi tapi ispasitori . 
e ca un joc de sah in care se incearca sacrificarea unei piese importante de pe tabla democratiei pentru obtinerea unei puteri politice absolute . 
daca am marca un atlas al planetei cu stegulete negre asezate in locurile in care ziaristii sint tinuti dupa gratii , am observa cu stupoare ca prea putine sint locurile in care ele nu trebuie infipte . 
in ultimii zece ani , Romania a fost printre tarile fericite din acest punct de vedere . 
dincolo de ciriielile obisnuite , n - au existat atentate grave la libertatea de expresie . 
in situatiile de criza , pe vremea lui Ion Iliescu , presa avea sprijinul opozitiei . 
de cum a ajuns la cirma , fosta opozitie a capatat si ea naravurile ramase in scaunele in care s - a asezat . 
si astfel am ajuns in situatia ca ambele tabere politice importante sa fie la unison . 
recunosc importanta presei , dar nu - si pot ascunde dintele otravit . 
pe nesimtite , doua proiecte de legi au avansat in parlament . 
unul legat de secretul de stat , iar celalalt pentru a pune bazele unei legi a presei . 
aceste proiecte nu reflecta o intelegere democratica a libertatii de expresie , ci dorinta de limitare a acesteia . 
legea secretului de stat , pe linga faptul ca lasa la latitudinea cui vrea si cui nu vrea sa transforme in secret orice informatie , ne mai arata si dispretul fata de mass - media . In cele din urma , Legea secretului de stat ( adoptata de Senat pe vremea PDSR si de Camera in actuala legislatura CDR - PD - UDMR ) face din ziaristi principalii responsabili de siguranta datelor de importanta majora pentru statul roman . 
nu functionarii din institutiile publice , nu membrii guvernului sint responsabili de confidentialitatea traseelor secretelor de stat . 
ei doar le manipuleaza . 
responsabili sint ziaristii si , in cele din urma , cetatenii . 
ei trebuie sa toarne , sa dea socoteala si sa nu protesteze . 
Gestionarii secretelor de stat sint buni doar la incasat lefuri si la clasificat documente . 
restul e treaba poporului roman , obligat sa nu afle , dar invitat " sa ciripeasca " la autoritati . 
spiritul acestui proiect de lege - adoptat cu sprijinul ambelor puteri - releva o atitudine : inamicul public e ziaristul care , interesat sau intimplator , da peste hirtiile stampilate cu " strict secret " . 
ieri , la intilnirea cu reprezentantii partidelor parlamentare , cei mai multi politicieni romani s - au referit la influentele economice . 
nici vorba de inlesniri de tip european . 
s - a discutat doar despre implicatiile economice si , mai ales , despre interesele politice slujite de mass - media , ca si cum totul ar fi doar opera ziaristilor si editorilor . 
politicienii zilei au uitat cu desavirsire de ziarele pe care le lanseaza numai in campania electorala . 
au uitat si de " sponsorizarile " mascate , si de incercarile de a cistiga bunavointa unor redactori , si de pretentiile lor de a cumpara spatii publicitare care sa nu fie marcate ca atare . 
evitind sa comenteze situatia periculoasa generata de proiectele de legi amintite mai sus , ei s - au napustit asupra acestor influente economice pe care , de fapt , tot ei le genereaza si le intretin , mentinind , in acelasi timp , o piata artificiala , parazitata de publicatii subventionate . 
ziua Mondiala a Libertatii Presei a adus fata in fata doi actori ai scenei , doua forte ale democratiei care nu se vor iubi niciodata . 
doar din cauza discursului in public , altfel bine strunit , nu s - a vazut prea tare ca se dispretuiesc . 
ziaristii cred ca tara merge prost pentru ca este condusa de politicieni mediocri . 
acestia considera ca sint mult mai buni decit ii arata oglinda pusa in fata zilnic de media . 
pentru prima data in cei zece ani s - a marcat ziua de 3 mai , semn ca mai multi oameni si - au da seama ca in subconstientul clasei politice colinda aceleasi sentimente nefericite . 
