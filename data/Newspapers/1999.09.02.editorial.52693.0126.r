omul politic , atunci cind da interviu , vrea ca dialogul sa fie lung ca sa aiba si el inca un prilej pentru a arata ca e destept , bun , priceput , frumos si corect . 
cel acordat de Radu Berceanu ziarului " Ziua " raspunde perfect tuturor acestor criterii . 
Radu Berceanu , acum ministru la Industrie si Comert , e si istoric . 
" dar romanii l - au omorit pe Mihai Viteazul , acum il proslavim " . Cugetatorul ministru foloseste exemplul pentru a ilustra ingratitudinea compatriotilor . 
" eventuala gratitudine a aparut dupa secole , cind oricum nu mai era interesant pentru cei care au facut anumite lucruri " . 
probabil ca Radu Berceanu juca o miuta in curtea scolii cind s - a predat lectia de istorie despre Mihai Viteazul . 
altfel ar fi aflat si el ca domnitorul primei unificari a Tarilor Romane n - a fost ucis de romani , ci de generalul George Basta , cel care l - a scurtat de cap la Guraslau . 
si acesta nu era nici din Caracal , si nici din Belciugatele , ci austriac . 
ma rog , sa zicem ca toti au fugit de la o ora , ba de geografie , ba de istorie sau de limba romana . 
problema lui Radu Berceanu oricum nu se rezolva cu aceasta lacuna de informatie . 
aceasta cugetare ne trimite si la altceva . La un fel de suferinta nemarturisita ca lumea nu apreciaza ce a facut dinsul , partidul lui sau chiar coalitia . 
si de aceea , vezi Doamne , " romanii sint un popor ingrat " . 
sa zicem ca nu beneficiem de perspectiva timpului pentru a afla cum va fi judecat Radu Berceanu . 
ministrul nostru ne ajuta insa in eforturile de a - l intelege , el fiind si sociolog . 
in straturile inferioare ale gindirii sale superioare , renascentistul Radu Berceanu descopera un adevar uluitor . Ca noi , romanii , " nu traim bine pentru ca asa ne place " . 
adica toti sintem excitati si fascinati , chiar preocupati , sa traim prost . 
nu am avut niciodata o discutie privata cu dumnealui ca sa - l conving ca mie si celor pe care ii cunosc nu ne place sa traim prost . 
probabil ca judecata aceasta spectaculoasa i - o fi venit de la intilnirea cu alegatorii . Sau cu subordonatii ! 
si daca nu de la acestia , atunci de la discutiile cu membrii Partidului Democrat . 
ori , in cel mai rau caz , din familie . 
de altfel , Radu Berceanu nu e doar politician , profesor de nu stiu ce , istoric si sociolog . 
el e si filosof existentialist . 
" fiecare tara isi merita situatia , soarta , conducatorii , nevasta , ciinele " . 
uite ca noi eram prosti ! 
nu stiam ca o tara are si nevasta si ciine ! 
dupa putina bijbiiala ne dam seama ca domnul Berceanu isi merita ciinele si , cu siguranta , nevasta . 
in mod cert , Radu Berceanu face parte dintre cei care aveau o parere buna despre ei si inainte , dar postura de ministru nu i - a picat decit ca o confirmare a exceptionalei sale valori moral - profesionale si politice . 
comunismul a insemnat pentru el o teroare nu neaparat din cauza lipsei de libertati , ci pentru ca o valoare ca a domniei sale a fost tinuta pe post de profesoras de liceu in Craiova . 
abia dupa caderea comunismului s - a putut etala . 
stiti de ce ? 
pentru ca a avut curaj ! 
" sint alesul poporului pentru ca am candidat " , declara Radu Berceanu . 
din cite imi amintesc , nici eu , nici mama , si nici tata nu l - am votat pe Radu Berceanu . 
de altfel , pentru popor nici n - a existat dilema de a - l alege pe Radu Berceanu . 
pe Ion Iliescu sau pe Emil Constantinescu , da . 
Radu Berceanu a fost ales de un grup restrins de oameni ( aproximativ 13 % din cetatenii cu drept de vot care s - au prezentat la urne ) si nu pentru ca are barbuta , ci mai ales pentru ca e membru al Partidului Democrat . 
asadar , n - a fost ales de popor . Iar ca ministru , cu atit mai putin . 
in sfirsit , Radu Berceanu , personalitate multilateral dezvoltata , are si vocatie de economist . 
si toata cheia vietii proaste a romanilor ( " pentru ca asa ne place " ) sta de fapt in abonamentul de telefon . 
" dar cind te duci sa platesti butelia , nu - i acelasi lucru ? 
nu - i un fel de abonament ? 
de ce nu e la telefon problema aceasta ? 
pentru ca telefonul ar fi trebuit sa faca parte din acelea care veneau pe fire , pe tevi , de ce ? pentru telefon ( romanul - n . n . ) da oricit , nu e nici o problema , da banii numai sa aiba telefon . 
au telefoane mobile si aceia care nu au sosete in picioare " . 
nu are rost sa mai analizam marea restructurare de la CONEL si ROMGAZ , si nici combinatiile de acolo . 
e mai bine sa ne multumim cu programul Berceanu de restructurare : " Depinde ce vrea Maria Sa poporul . 
pina la urma nu poti sa faci chiar pe tot spectrul , masuri din acestea . 
la un moment dat nu e neaparat nevoie sa iasa Sidex ( in strada - n . n . ) poti sa renunti la masuri reformiste primind un telefon de la primul - ministru , care e seful tau , sau dindu - te afara cineva din guvern " . 
Aferim ! 
