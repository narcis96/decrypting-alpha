daca e sa fiu sincer , nu ma tem de o revenire la comunism . 
tin minte toate relele pentru ca le - am trait cu virf si indesat . 
nici nu e un capat de lume sa n - ai apa sa te speli ( cind se oprea si aveam parul in clabuci il blestemam pe Nea Nicu pina la a cincea spita ) . 
am supravietuit atitia ani si vom mai supravietui cumva , mai ales ca n - am uitat toate trucurile de a pacali partidul si Securitatea . La urma urmei , se invata omul si cu raul , numai timp sa - i dai ( cum zice W . 
Faulkner ) . Catastrofa ar fi pentru tinerii care n - au trait anii aceia . 
si pentru mult - putina economie de piata si pentru institutiile democratice , basca faptul ca am ajunge de risul planetei . Toata lumea se chinuieste sa faca pasi mari spre democratie , numai noi am lua - o inapoi , spre raul din amintiri . 
de fapt , chiar se pune problema intoarcerii la " Epoca de Aur " ? 
de unde a mai iesit si acest pericol comunist in jurul Carpatilor ? 
demonstreaza muncitorii pe la Brasov si pe la Iasi , chiar si prin Bucuresti sau pe aiurea cu portrete ale raposatului . 
ba , in Ghencea se depune ceva mai mult decit crestinestile buchete de flori . 
dar de aici si pina la defilarile de 1 Mai , 23 August si la dosarele de cadre pentru biroul organizatiei de baza mai este mult . 
bate el un vint de stinga , intetit si de privatizarea prost facuta , si de incapacitatea de a explica intr - un mod convingator incotro ne ducem , si de coruptie , si de greselile de guvernare ! 
dar comunism tot nu va fi ! 
pun pariu cu oricine si ma las taiat cu lama , iar , la sfirsit , sacrificat pe altarul luptei de clasa . 
si totusi , in tara , dar mai ales in strainatate , se vorbeste tot mai des despre intoarcerea comunistilor la putere . 
asta e nitel altceva ! 
fostii comunisti nu mai sint de mult adepti ai secerii si ciocanului . 
s - au modernizat , s - au privatizat , au obtinut titluri de proprietate si n - au nici un chef sa piarda ce - au agonisit dupa ravulutie . 
ba , la gindul ca vor cistiga iarasi alegerile , isi trec pofticiosi limba peste buze , imaginindu - si cum isi vor spori ei bogatiile in noul mandat de la inceputul mileniului . 
si atunci , de unde vine acest zvon despre revenirea comunismului in Romania ? 
ziarele straine publica repetat articole despre cresterea exagerata a stingii in sondajele de opinie . 
PDSR - ul a atacat reforma , atita si asa cum a fost , incit unii muncitori chiar traiesc iluzia ca vremea protectiei sociale totale se va intoarce o data cu Ion Iliescu . 
mai mult , in acest an , Iliescu a fost ba pentru restituirea proprietatii ( in SUA ) , ba a torpilat - o ( la Bucuresti ) . 
ultima reuniune a PDSR nu a anuntat nationalizari si nici Ion Iliescu n - a lasat sa se inteleaga ca pregateste o restaurare a sistemului din tinerete . 
cu toate acestea , teama de o violenta basculare spre stinga se simte si printre investitorii romani si printre cei straini . 
in cancelariile vestice si chiar in presa din tarile civilizate , multi vad intoarcerea lui Iliescu drept o catastrofa romaneasca , un fel de adio luat de la tot ceea ce tara a cistigat cu greu in acesti zece ani . 
nu vreau sa sustin ca o realegere a lui Ion Iliescu poate fi neaparat un dezastru . 
important este ca Vestul incepe sa priveasca revenirea lui cu asemenea ochi . Din cauza pozitiei adoptate in conflictul din Kosovo , din cauza proprietatii , din cauza unui mesaj lipsit de accente ferme in materie de democratie . 
toata aceasta aproape obsesie a Vestului legata de Ion Iliescu poate avea consecinte cu totul si cu totul nefericite . 
e lesne pentru oricine sa si le imagineze . 
in loc sa asteptam deznodamintul , mult mai simplu ar fi sa limpezim apele . 
nici cei de la putere sa nu - l faca pe dracu' mai negru decit este , dar nici el sa nu mai stea cu patura in cap . 
mai pe sleau spus , atit PDSR , cit si Ion Iliescu ( avind o pozitie confortabila in sondaje ) ar trebui sa pedaleze insistent pe un discurs clar , de tip democratic . 
si mai ales sa convinga Occidentul ca nu mai sint comunisti , ca sint dispusi sa faca eforturi pentru largirea procesului de democratizare . 
in acest moment , dupa agitatiile sociale cu care au simpatizat , fostul presedinte al Romaniei si partidul sau au provocat o spaima de viitorul Romaniei . 
mult mai greu decit le - a fost sa creasca in sondaje ( unde au fost ajutati de gafele si nepriceperea adversarilor din tara ) le va fi sa obtina credibilitate externa . 
fara asta , degeaba cistiga toate alegerile , inclusiv la asociatiile filatelice . 
cita vreme trece drept bau - baul democratiei , Ion Iliescu poate ajunge si imparat . Romaniei nu - i va folosi la nimic . 
