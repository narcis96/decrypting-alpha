un biped cu totul special se invirte aproape intotdeauna in preajma cuiva care are o mina pe volanul unei institutii a statului . 
fie ea mica , fie ea mare , chiar minister sau guvern , personajul apare intotdeauna . 
de regula vine inaintea sefului . 
verifica apa , creioanele , mapa , intrarea principala , stie ultimele intimplari ale noptii , ultimele birfe din interior , detine inclusiv detalii despre " stapinul " sau . 
stie daca a dormit prost sau e bine dispus , pentru ca , la prima ora , deja a vorbit cu nevasta sefului . 
el il programeaza la dentist , ii face rost de ceapa rosie cu miezul alb si trimite masina sa duca copiii la scoala . 
si cind seful sau apare , soarele rasare . 
linga intrarea principala , aplecat , ca un semn de intrebare , el emana doar bunavointa si admiratie . 
arata ca un iepuras care cere o mingiiere pe crestet , desi , daca ramii singur cu el , risti sa te intilnesti cu o gura fioroasa de crocodil . 
Trepadusul bugetar e umil cu superiorii si se poarta ca o fiara cu femeile de serviciu , cu soferii , cu secretarele . 
cu bietul cetatean cu jalba in bat e altfel . 
sta grav , important , meditativ si ocupat . 
abia atunci se razbuna si el pentru cite indura . 
iar tehnica asta e utila si pentru bugetul familiei . Adeseori trebuie sa - i dai ceva ca sa se indoaie , sa coboare pina la tine si sa te inteleaga . 
de regula nu - ti spune ca nu vrea . El invoca intotdeauna legi , prevederi , regulamente si norme . 
si dupa ce ai reusit sa - l indupleci , iti spune pe de rost toate trucurile ca sa poti trece prin ochiurile plasei . 
Trepadusul bugetar are vechime , de regula o haina lustruita la coate si plina de bilute la subsuori . 
in mina tine intotdeauna o hirtie , de regula indosariata , si merge cu ea si la toaleta . 
daca se intilneste cu cineva mai important ( deci periculos ) si este intrebat ce face , el raspunde , invariabil , trebuie sa rezolv urgent o lucrare . 
lucrare e si sa - i ofere sefului hirtiile necesare , programul , increderea , admiratia . 
sa ne intelegem . 
Trepadusul bugetar nu e functionarul acela modest , discret , care tine tot spatele frontului si toata " bucataria " unui personaj . 
adevaratii functionari sint turnurile de control , dispecerii , oamenii rigurosi , care n - au avut curajul sa se avinte in lupta . 
au preferat sa ramina doar impecabili servanti . 
Trepadusul bugetar e functionarul marunt , cu zel excesiv , soptitor la urechea sefului ( pe care adeseori il uraste de moarte , iar la pensie spune mereu ca a fost cu trei clase mai destept decit cel care l - a condus ) . 
unii nici macar nu se mai multumesc sa imparta meritele . Pur si simplu considera ca lor li se datoreaza totul . 
ei iau scama de pe fotoliu si de pe umarul celui mai puternic , stau la pinda nu cumva sa stranute sau sa dea un semn , isi calculeaza anii pina la pensie si nu scapa din anticamera nici un musafir pe care l - ar putea folosi in interes personal . O rezervare la mare , o invitatie pe de - a moaca la un concert , o pila la Telefoane , o cunostinta la un spital , o relatie pentru o viza . 
si cind da telefon , joaca totdeauna ca in " Apus de soare " , de Barbu Stefanescu Delavrancea . " De la cabinetul domnului cutare " , zice el cu vocea lui George Vraca . 
" se doreste " , continua el cu aceeasi voce ingrosata de importanta . Si cere te miri ce rahat , dar cu aerul unuia care exprima drama prefecturii , a ministerului sau a guvernului . 
" se doreste " e atit de impersonal , incit in spatele formei reflexive zici ca stau nevoile tarii si ale Europei . Si ca pronuntarea numelui superiorului e mai mult decit o jignire . 
e un sacrilegiu . Si pe urma tot el se duce la locul cu pricina si zice ca l - a trimis domnul cutare , seful de cabinet sau mina dreapta ( cum se recomanda cind isi permite sa fie familiar ) pentru a ridica saminta de flori , spray - ul de purici sau " lucrarea " ( avizul pe cine stie ce hirtoaga ) . 
Trepadusul bugetar e si la primariile mari , si la partide , si la guvern , si la ministere , si la parlament , si la presedintie . 
el este chiar conceptul de servilism potentat doar de spaima pe care o creeaza anumite institutii ale statului pentru tot felul de cetateni naivi si sfiosi . 
nu rideti de el si nici nu - l infruntati . 
de regula , cind trepadusul bugetar are bafta sa aiba ca sef un papagal de politician , atunci el conduce si institutia . 
