nu cred sa fi avut Romania corcita un dusman mai mare decit acest cuplu sonor - Monica Lovinescu - Virgil Ierunca ! 
decenii la rind , cei doi , plecati din tara in preajma celui de - al doilea razboi mondial , au constituit o veritabila obsesie pentru propaganda comunista . 
desi nimeni nu mai stia cum arata , vocea lor se abatea peste tara ca un tunet . Pe unii ii asurzea innebunitor . 
pe altii ii mingiia . Pe cei tineri si curati ii hranea . 
din eter , cei doi ardeau cu fierul rosu , intr - o zi , la o anumita ora , pe undele Europei Libere , provocind cosmaruri care nu au egal in toata istoria culturii romane contemporane . 
si , in acelasi timp , pentru cei care gindeau la fel , dar nu aveau libertatea de a se exprima , Monica Lovinescu si Virgil Ierunca functionau ca un tribunal moral . 
" executiile " artei angajate in construirea socialismului sint antologice , provocau in tara controverse , simpatii si generau noi ierarhii literare . 
Monica Lovinescu si Virgil Ierunca au fost cosmarul tuturor celor care au pactizat cu diavolul ! 
propaganda comunista i - ar fi executat cu placere . 
Eugen Barbu si Corneliu Vadim Tudor ( impreuna cu altii de teapa lor ) i - ar fi mincat fripti , in timp ce milioane de romani se bucurau ca de undeva , din eter , doua voci tin balanta adeseori greu incercata de tagma servitorilor culturali . 
astazi Virgil Ierunca implineste 80 de ani ! 
nu stiu citi dintre milioanele de romani care " s - au racorit " cu glasul lui isi mai amintesc . 
daca vrem sa facem un modest serviciu culturii romane si neamului din care a inflorit , atunci se cuvine sa - i recunoastem meritele , chiar si cind acestea apartin unui om nu prea iubit de confrati si de autoritati . 
dintr - o cariera intinsa pe sase decenii , Virgil Ierunca " a cheltuit " aproape patru pentru ca socialismul sa nu cancerizeze intreaga cultura romana . 
din eter , Virgil Ierunca a cauterizat facatura literara si slugarnicia politica , a vorbit in numele constiintei ultragiate , a polemizat cu prostia oficiala si cu mistificarile ordonate de politruci . 
cit s - a batut moneda pe arta angajata , de undeva , din univers , vocea lui a contrapus morala , judecata necrutatoare si criteriile estetice , neviciate de mintile inguste ale propagandistilor comunisti . 
ani la rind , Virgil Ierunca si Monica Lovinescu au fost refugiul unor scriitori si dusmanii de moarte ai altora . 
unii i - au confiscat pentru a - si justifica valoarea literara , altii au incercat sa - i ingroape pentru a putea supravietui prin frauda . 
Virgil Ierunca si Monica Lovinescu ( ei nu pot fi despartiti nici literar , nici etic , nici jurnalistic ) nu sint nici proprietatea unora , nici a altora . 
asa departe de tara cum au trait si traiesc , ei tin de sufletul romanesc si de cultura care i - a zamislit . 
pe calea undelor , in ciuda unui exil insingurat , ei n - au fost doar martori la aventurile culturii romane intr - o jumatate de secol . Au devenit parte din ea , suferinta a ei , dar si lumina datatoare de speranta . 
la implinirea celor 80 de ani , Virgil Ierunca traieste o drama . 
a devenit contemporanul propriilor profetii . 
toata armata de scriitori romani la comanda incepe sa fie acoperita de iarba uitarii . 
cel blestemat de la Bucuresti de scriitorii de serviciu ai partidului comunist isi roade singuratatea fara a se putea bucura ca a avut dreptate . 
mersul lucrurilor , in loc sa - l razbune , ii adinceste durerea . 
Ion Iliescu s - a regasit tot in scriitori de ocazie . 
Emil Constantinescu i - a reconfirmat lui Adrian Costea titlul de ambasador itinerant , in vreme ce Virgil Ierunca si Monica Lovinescu s - au retras intr - o discretie care - i acuza pe cei care le - o impun . 
adevaratii ambasadori ai culturii romane sint inca departe de a fi chemati de la post , semn ca undeva , unde nu e nici patima si nici durere , diferentele intre " regimurile democratice " se reduc pina la asemanari izbitoare . 
" nu cumva tacind aici necinstim libertatea ce ni s - a dat pentru a marturisi in numele celor care au pierdut - o ? 
nu cumva incolteste , necesar , in noi , datoria tipatului ? 
daca si noi tacem , nu se va mai auzi decit glasul mercenarilor ce tin isonul stapinirii intr - o permanenta balmajeala a competitiei . 
e drept ca nimeni nu - i aude , ca fiecare se aude doar pe sine , intr - o sinistra si cutremuratoare singuratate " . 

