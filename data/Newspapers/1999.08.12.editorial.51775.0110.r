singurul lucru anuntat cu mare pompa ca va avea loc in acesti ultimi zece ani chiar s - a petrecut cu o exactitate de ceasornic . 
eclipsa , spre deosebire de alte promisiuni sau prognoze , preziceri sau estimari , a inceput la ora preconizata si s - a sfirsit la fel . 
ea a declansat un interes urias . 
de luni intregi s - au facut tot felul de speculatii , s - a intretinut o atmosfera tensionata care a fost valorificata de cei cu spirit practic . 
unii au insistat in a atentiona ca privitul eclipsei fara ochelari speciali este extrem de daunator . Si si - au vindut ochelarii peste tot , facind bani buni . 
Escrocii au improvizat ochelari pentru eclipsa si i - au bagat pe gitul firmelor adormite . Vorba romanului : cine nu casca ochii deschide buzunarul ! 
dar cea mai pitoreasca si , in acelasi timp , stupida istorie din jurul eclipsei e cea cu batrinii tarani care au primit ochelari in contul pensiei . 
toata preocuparea populatiei citadine pentru ora H a adus la sate , mai ales celor in virsta , o nepasare cosmica . 
adevarul e ca eclipsa a tulburat lumea civilizata . 
daca ea s - ar fi produs in Africa , in mod cert n - ar fi stirnit atita zarva . 
Indigenii ar fi aprins focuri , ar fi dansat in jurul lor in ritmul tobelor si s - ar fi speriat de moarte ca duhurile rele rontaie Soarele . 
acestora li s - ar fi adaugat citiva cercetatori si citiva zurlii , amatori de senzatii tari , si cu asta s - ar fi terminat povestea . 
dar aceasta eclipsa , traversind lumea civilizata , din Franta , Germania , Austria , Ungaria , Romania si Turcia , a provocat enorme speculatii si uriase afaceri . 
in primul rind , anul 1999 are in cifrele lui ceva magic . 
influenta lui Nostradamus in lumea culta e mult mai mare decit la populatiile aborigene . 
Oraseanul fara spaime e o fiinta lipsita de haz , culoare si chiar putere . 
apoi , eclipsa a avut si incarcatura biblica a anului 2000 care se apropie . 
daca analizam modul in care Romania a fructificat acest moment cosmic , nici macar nu avem a ne plinge . 
de la Rimnicu - Vilcea pina in Retezat , de la Bucuresti pina pe litoral , eclipsa a prilejuit o multime de manifestari . De la spectacole , concerte , prezentari de moda , pina la concursuri si tombole . 
conform datelor pe care le - am primit la redactie pina la ora inchiderii editiei , nu se intimplase nimic deosebit . 
oamenii au iesit pe strazi , in spatii largi , au urcat pe munti , pe blocuri , s - au amuzat traind si citeva minute de anxietate . 
in Piata Revolutiei a avut loc un spectacol de anvergura , cu mii de oameni in preajma si , mai mult decit faptul ca oamenii s - au bucurat sa fie impreuna si nu s - au prostit de teama , chiar nu se poate spune nimic . 
ultima eclipsa a mileniului a fost sarbatorita ca un eveniment extraordinar , desi n - a depasit conditia unei curiozitati . 
dupa doua mii de ani , locul invocatiilor si ritualurilor a fost luat de concerte si spectacole in piete publice . 
omul a ramas acelasi , progresind doar in cele exterioare fiintei sale . 
de fapt , am sarbatorit eclipsa exact pentru ca aveam nevoie de un pretext , altfel am fi risipit aceleasi minute sau mai multe cu o nepasare crunta . 
de acum putem zice ca fiecare secunda pe care o traim este deja ultima din acest mileniu si nu ne mai intilnim niciodata cu ea . 
au fost si citeva curiozitati . 
unul a vrut sa se sinucida . Altul sa stabileasca un record mondial la nu stiu ce . 
hotii au taiat cu lama mai cu spor buzunarele celor ramasi cu ochii in Soare , iar cei mai multi au urmarit ca disperatii cum se comporta celelalte vietuitoare . 
in pietele mari , unde au venit si iubitorii de animale , multimea se inghesuia in jurul ciinilor pentru a vedea reactiile acestora . 
si , in afara spectacolului prilejuit de o coincidenta in mersul astrelor , n - am putut vedea decit catei mirati , holbindu - se la oamenii care se ingramadeau in jurul lor de parca i - ar fi intrebat , de ce naiba ne incercuiti si nu ne lasati loc sa mergem pina la un tufis . 
din eclipsa lui 1999 ne ramine macar spectacolul lui Luciano Pavarotti . 
