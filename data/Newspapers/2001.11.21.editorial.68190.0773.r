daca Popescu din Militari se plinge de autoritati sau de coruptie , mai treaca - mearga ! 
Popescu e mic , e sarac , n - are pile ! 
plinsul este o expresie a neputintei sau un fel de ultim apel la destin . 
dar se vaita si ministrii . 
ieri , toate ziarele au scris ca ministrul apararii , Ioan Mircea Pascu , a anuntat ca se fac presiuni asupra armatei . 
Valeu ! 
cine face presiuni ? 
Rusia ? 
Albania ? 
China ? 
un detinator de bombe atomice ? 
teroristii ? 
nu se arata nici un atac la adresa bravei noastre ostiri ! 
doar saracia bugetului ce mai face presiuni asupra ei . 
dar de foamea soldatilor , de lipsa de benzina si motorina de la " mecanizate " , ministrul nu s - a prea plins , desi a chitait . 
se fac presiuni asupra armatei , dar nu din strainatate , ci din propriul partid . 
ai zice ca oamenii din PSD sint nemultumiti ca nu au fost inaintati in grad cine stie ce veri , frati , cumnati sau nepoti . 
am ajuns la putere , sa ne rezolvam si noi problemele . 
este o viziune de cirnatar , dar este totusi un mod de a vedea lucrurile . 
si sint convins ca asemenea pile se pun . 
insa ministrul nu s - a referit la ele , semn ca se descurca . 
pe unii ii mai refuza , pe altii ii mai ajuta . 
nu cumva demnitarul s - a referit la presiunile pe care le fac colegii sai in favoarea unor afaceristi ? 
nu cumva este vorba despre cei care au luat echipa Steaua pe doua muste , o ciorba si trei libelule ? 
nu cumva Ioan Mircea Pascu s - a vaitat tocmai pentru a ceda si alte unitati militare care sa fie transformate in cartiere de locuinte ? 
( evident , nu pentru militari ! ) 
se referea ministrul apararii la continuarea unor operatiuni dubioase incepute in mandatul lui Victor Babiuc ? 
si pentru ca veni vorba de acesta si de terenurile oferite lui Gigi Becali ( cel care se lauda pe un post de televiziune citi bani are , fara sa mentioneze ca i - a facut inclusiv din vinzarea unor terenuri care au fost ale armatei ) , care sint rezultatele cercetarilor facute de noul ministru ? 
a venit el in parlament sa spuna ca fostul ministru al apararii a devalizat armata ? 
a cerut el recuperarea terenurilor si a echipei de fotbal Steaua Bucuresti ? 
si , la urma urmelor , de ce ar face - o cu tam - tam ? 
nu e partidul domniei sale la putere ? 
nu e el un personaj important in formatiunea domnului Adrian Nastase , cu care este si coleg in guvern ? 
are nevoie Ioan Mircea Pascu sa se plinga la Uniunea Europeana sau la Haga de aranjamentele comise de Victor Babiuc ? 
nu detin ei , cu atita mindrie si tapaj , portofoliile Ministerului de Interne si Ministerului Justitiei ? 
ce altceva le trebuie pentru a reactiona prompt , ca asa - numitii " ciocli de vaza " sa nu mai considere armata romana " un organism mort , inert , asupra caruia sa se poata repezi oricine pentru a se indestula " ? ! 
pai , nu s - a intimplat asta pina acum ? 
daca Ioan Mircea Pascu vrea sa demonstreze ca armata nu este " un organism mort , inert " , atunci nu are decit a se purta ca atare . 
sa - i cheme in justitie pe cei care au incercat sa tirguiasca valorile instrainate si sa le recupereze . 
mai poate fi o explicatie . 
ministrul se plinge doar pentru a ne convinge ca a facut ceva , dar , in realitate , convietuieste si el cu " gasca " . 
adica , apara onoarea armatei , insa , de fapt , nu curma faradelegile . 
totul s - ar putea reduce la un protest , dublat de " Pupat Piata Independentei " . 
