e clara ca buna ziua toata aceasta politica a lui " sa aratam bine pentru Praga " . 
e aproape o spaima ! 
cine a zis ca " vom intra daca nu se intimpla nimic deosebit " ne - a impins pe toti , fara sa - si dea seama , sub semnul hazardului . 
doamne fereste sa facem vreo boacana , par a spune , deopotriva , guvernantii si cetatenii . 
sa ne vedem intrati in NATO , si pe urma luam taurul de coarne in toate domeniile in care ne impunge in fiecare zi . 
si , uite asa , nu se lichideaza nici o firma de stat falimentara , nu este concediat nimeni din armata inutila care deserveste mamutii industriali , nu se abordeaza serios nici un caz de coruptie . 
Sorin Ovidiu Vintu poate sa se considere fericit . 
nimeni nu doreste vreun scandal pina la summit - ul NATO de la Praga . 
mai toti politicienii traiesc aceeasi teama teribila sa nu faca vreo greseala , sa nu provoace un scandal , sa nu tulbure sindicatele si , evident , sa nu care cumva sa apara " agatati " in prabusirea FNI . 
Sorin Ovidiu Vintu , intr - un moment  in care logic ar trebui sa fie una dintre tintele enormei operatiuni numite " miinile curate " , se poate bucura pina la gesturi copilaresti ca puterea tremura de frica sa nu izbucneasca o cit de mica tulburare de ape . 
traim situatia dramatica a unei domnisoare , tocmai buna de maritat , care se teme de moarte ca s - ar putea ca pretendentul sa nu mai vina la primarie sa zica da . 
e reactia duduii indragostite , dar de conditie modesta , care asteapta cu infrigurare casatoria pentru a se salta in lumea buna , spre care aspira , impreuna cu taticul , mamica , verii si bunicile . 
nu mai fumeaza , nu vrea sa se stie ca bate discotecile , ca a mai dansat pe mese , ca a mai fost indragostita de alti baieti din cartier , cu care a avut si cite o aventura . 
ea vrea sa para ce nu este si , in incercarea aceasta , in loc sa convinga , mai rau isi da cu stingu - n dreptul . 
asa si Romania . 
in loc sa faca exact ce are de facut in directia economiei de piata , independentei justitiei si a combaterii coruptiei , chiar si cu riscul de a face valuri , prefera sa o scalde , sa stea cu capul in tarina . 
o asemenea strategie a adoptat si Emil Constantinescu si a imprimat - o si guvernului Ciorbea . 
in speranta ca vom avea parte de o primire triumfala la Madrid , in 1997 , Romania a pierdut un an - cheie pentru reforme . 
a fost anul care a si decis prabusirea CDR si caderea vertiginoasa a lui Emil Constantinescu in sondajele de opinie . 
ca si cum n - am mai fi traversat o asemenea experienta nefericita , ea este repetata de - a fir - a - par de actuala putere . 
or , restructurarile din economie , chiar insotite de rabufniri minioase ale sindicatelor , nu ar prejudicia cu nimic imaginea tarii . 
dimpotriva , ar arata , la modul cel mai convingator posibil , ca in Romania exista o vointa politica puternica in favoarea economiei de piata . 
tot asa si in ce priveste campania anticoruptie . 
ar fi un semnal cum nu se poate mai clar ca sintem pe cale de a face ordine . 
lucrurile ar sta la fel in oricare alt domeniu , daca l - am aborda serios si in conformitate cu standardele internationale . 
politica de a pregati Romania ca pentru maritis mi se pare mai paguboasa decit cea de a face pasi durerosi in atingerea aceluiasi tel . 
chiar in cazul unei " casatorii pompoase " la Praga , nu inseamna ca am scapat de belele . 
ba s - ar putea ca , dupa petrecerea de nunta , sa avem parte de un scandal in toata legea , din care guvernul Nastase sa aiba numai de pierdut . 
atunci s - ar putea sa descoperim ca ne - am pacalit cu totii . 
nasul , poporul roman , ar putea cere peste noapte nota de plata pentru doi ani de guvernare , nu de prefacatorie . 
