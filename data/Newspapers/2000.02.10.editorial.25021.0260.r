anul trecut " Evenimentul zilei " a facut o serie de demersuri pentru a ajuta citeva fete sa scape din barul " Capcana " din Beirut . 
doua dansatoare obligate sa se prostitueze au reusit sa fuga si au prezentat redactiei drama romancelor din hruba libaneza . 
am publicat atunci povestea lor si am tot revenit cu stiri despre aventurile compatrioatelor noastre in lume . 
romancele sint prezente si - n barurile de strip - tease din Ungaria ( unde domina net ) , precum si in cele din Elvetia , Germania , Belgia si Italia . 
dar nenorocirile se petrec mai ales in Turcia , Cipru si Liban . 
acolo e vai mama lor ! O mizerie de nedescris si un comert salbatic . 
dupa ce in Romania le sint prezentate tot felul de pliante si de conditii de munca boieresti , cind ajung la fata locului , romancele dau cu nasul de regulile dure ale traficului cu carne vie . 
adeseori sint vindute ca oile ( lucru care a inceput sa se petreaca si la marginea Bucurestilor ) . 
in ciuda nenumaratelor stiri despre aceste drame , a retelelor de prostitutie descoperite si anihilate de politie , fenomenul ia amploare . 
in acest moment , Romania , pe linga mobila , este cea mai mare exportatoare de femei pentru toata zona . 
ar fi nedrept sa facem o aluzie la vreun strop de vocatie . 
toata aceasta afacere cu femei , in fapt o degradare umana , vine de la saracie . 
cele mai multe pleaca din Botosani , Galati , Braila . 
e primul semn ca acolo situatia economica e cea mai nenorocita . 
o femeie nu - si gaseste de lucru nici daca se ofera pe gratis unui director sau functionar public . 
sint multe orase de provincie in care parintii nu - si mai doresc fete . N - au nici un viitor . 
plecarea spre alte zari sau " trotuarul " sint singurele solutii . 
drama celor care si - au lasat copiii acasa , pentru a pleca aiurea , in cabarete sau pentru prostitutie , e semnul unei evolutii sociale periculoase . 
fetele ajung sa urasca si tara in care s - au nascut , si cea in care trebuie sa se vinda . 
astazi dupa - amiaza vor sosi in tara cele doua galatence salvate de " Evenimentul zilei " la Ankara . 
alte doua tinere , care ne - au povestit despre cele doua mame , au reusit sa fuga . 
de la ele si de la altele din Ankara , reporterii nostri au reusit sa afle ca multe romance au fost duse in zona Izmir , unde sint inchise si exploatate sexual . 
pe cele doua galatence , " Evenimentul zilei " , impreuna cu TVR , le - a ajutat sa ajunga acasa . 
dar celelalte ? 
le mai recupereaza cineva ? 
vor mai ajunge vreodata in Romania ? 
un raspuns e imposibil de gasit . 
pur si simplu te copleseste neputinta . 
cum fenomenul a depasit orice inchipuire , sintem obligati sa ne punem citeva probleme . 
poate ar trebui ca agentiile care se ocupa cu contracte de acest fel sa depuna garantii financiare . 
poate ar fi necesare alte reglementari . 
sau altceva , orice , pentru a nu lasa sa prolifereze un comert inuman , condamnabil si grotesc . 
in acelasi timp , a venit vremea sa ne intrebam ce se intimpla cu femeile din aceste orase , care nu vor sa plece in Turcia , care nu sint de acord sa danseze undeva ? 
exista fundatii , agentii guvernamentale care sa incerce dezvoltarea de programe in domeniu ? 
cine le sfatuieste , cine le ofera o sansa ? 
fara o preocupare din partea comunitatilor locale , a guvernului , a altor institutii , totul se duce naibii . 
fetele continua sa cada victime , sa creada in tot felul de povesti ametitoare si sa plece spre infernurile erotice din Turcia si Cipru . 
geaba le vom spune la televiziuni sau in ziare ca nu e frumos ceea ce fac , ca este extrem de riscant si ca aceste aventuri le pot mutila fizic si sufleteste pentru tot restul vietii . 
ele vor continua sa plece din disperare . 
Romania are nevoie de programe de integrare sociala nu doar pentru mineri si disponibilizati . 
as zice ca mult mai presante sint programele pentru locuri de munca destinate femeilor . 
daca situatia minerilor e o problema locala , cea a femeilor are dimensiune nationala , ba contine si germenii decaderii morale a natiei . 
femeile sint depozitare ale traditiei in familie , ele sint si principala sursa de educatie intr - un cuplu . 
or , dupa o Turcie , doua Libanuri si un Cipru decade nu doar familia , ci si ce asteptam sa creasca din ea . 
ne - am inselat amarnic atunci cind ne - am imaginat ca sfirsitul lumii va insemna o planeta in flacari , o explozie a Pamintului sau disparitia oxigenului . 
sfirsitul lumii poate veni cel mai repede de la decaderea morala a omului ! 
