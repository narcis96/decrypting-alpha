Parcu - i parc si pe lumea cealalta , desi in politica el poate fi subiect de dihonie . 
cu atit mai mult , un parc al prieteniei romano - maghiare , cel care a aprins spiritele chiar inainte de a fi amenajat . 
in ciuda faptului ca n - am prea vazut prin lumea larga nici un parc al prieteniei cutare - cutare , ideea infiintarii unui asemenea spatiu nu mi se pare citusi de putin rea . 
trecutul relatiilor romano - maghiare este marcat de destule neintelegeri si momente dramatice . 
pentru a schimba fata acestor raporturi sint necesare enorm de multe lucruri . 
si intre ele , chiar si un asemenea parc . 
in fond , relatiile romano - maghiare au nevoie si de simboluri pozitive , de figuri luminoase , care sa puna in evidenta partea buna a complicatei vecinatati , iar nu amintirile urite . 
dupa semnarea tratatului bilateral romano - ungar , atmosfera s - a imbunatatit mult . 
si de o parte , si de cealalta , extremistii au facut gura mai mica sau , daca au continuat pe acelasi ton , nu s - a auzit la fel de puternic ca inainte . 
cooperarea militara evolueaza normal , investitiile unguresti au crescut , sprijinul politic al Budapestei a fost adeseori resimtit de diplomatia romaneasca . 
daca n - ar fi fost incidentul cu pancarta pusa de Funar linga Consulatul Ungariei din Cluj , chiar am fi putut consemna o perioada destul de calma si cu destule promisiuni in relatiile dintre cele doua tari . 
pe acest fond , gestul lui Radu Vasile de a semna o hotarire de guvern privind infiintarea unui parc al prieteniei nu poate avea decit o conotatie pozitiva . 
cu un singur amendament . Ca Hotarirea de Guvern nr.793 / 1999 - cea legata de reglementarea statutului terenului - a fost elaborata in clasicul stil pompieristic romanesc . 
s - a emis fara o consultare a primariei aradene , fara un acord al acesteia , cind si normal , si legal , si simplu era ca guvernul sa intrebe , voi ce parere aveti ? 
sa zicem ca se putea totusi trece peste procedura dimboviteana , ca nici romanii nu ar avea de ce sa se ridice impotriva unui parc dedicat unei prietenii . 
de fapt , adevaratul scandal incepe cu statuia . 
aici nu mai este vorba de nationalism romanesc , de putere sau de opozitie , de Funar sau de Vadim . 
dorinta guvernului ungar de a amplasa statuia celor 13 generali in parcul din Arad este cel putin o gafa , daca nu semnul neplacut al unui mod aparte de a intelege prietenia . 
reamintim cititorilor ca statuia celor 13 generali unguri , inaugurata in 1890 , ii reprezinta pe cei care au reprimat revolta motilor din 1848 si care , un an mai tirziu , au fost executati in apropierea cetatii Aradului . 
statuia a fost dezmembrata , in 1924 , de I . C . Bratianu , cu aprobarea regelui Ferdinand , si inlocuita cu una a lui Avram Iancu . 
poate fi reamplasata aceasta statuie in parcul aradean , alaturi de Avram Iancu ? 
ar fi un mod ironic de a - i impaca peste ani pe cei care s - au infruntat pe viata si pe moarte . 
sau un fel de a pune memoria lor fata in fata sa se razboiasca intr - un parc . 
oricita toleranta am avea ( si prea multa nu este de nici o parte ) , gestul in sine ar pastra semnificatii polemice si ironice . 
din aceleasi ratiuni , I . C . Bratianu si Ferdinand I au decis dislocarea monumentului . 
ambitia guvernului ungar de a reamplasa statuia intr - un parc al prieteniei romano - maghiare creeaza si ea polemici si e lipsita de generozitatea pe care o presupune un asemenea proiect . 
cum ar putea reprezenta acest loc un simbol al celui mai nobil sentiment cita vreme el aduce sub priviri imaginea unor oameni care au fost participanti la un trecut insingerat ? 
si cum poate convinge guvernul ungar ca doreste o prietenie in adevaratul sens al cuvintului aducind o statuie care a fost inlaturata tocmai pentru ca facea trimitere directa la contrariu , adica la confruntarile violente intre cele doua natii ? 
statuia generalilor adusa la Arad are asupra romanilor un efect apropiat cu amplasarea unei statui a lui Vadim si Funar intr - un parc al prieteniei ungaro - romane de la Debretin . 
si prietenia ar incepe sa se infiripe cam pe la Pastele Cailor . 
de un parc al prieteniei romano - maghiare sau de alte institutii comune , care sa simbolizeze prietenia , au nevoie si ungurii , si romanii . 
dar insistenta guvernului ungar de a readuce statuia celor 13 generali daca nu e o simpla gafa , ar putea fi semnul unei sicanari inutile . 
sau simbolul unei imposibile imbratisari intre bursuc si arici . 
