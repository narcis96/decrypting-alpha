toata zarva de un an intreg prilejuita de alegerile locale , parlamentare si prezidentiale o putem socoti aproape incheiata . 
de ieri , Romania are un nou guvern , constituit pe baza votului acordat PDSR - ului la 26 noiembrie . 
presedintele Romaniei s - a instalat , primarii sint in piine inca din vara , program de guvernare exista , iar operatiunile de predare - preluare a puterii s - au desfasurat fara incidente . 
ridem noi , ridem , atinsi si de aerul Sarbatorilor , dar lucrurile s - au asezat in asa fel incit in noaptea Anului Nou nu vom putea sa nu cedam ispitei de a crede inca o data in sansa redresarii . 
pericolul extremismului pare a se fi domolit si el din moment ce PDSR n - a raspuns nici unei zimbre politice . 
toata ingrijorarea noastra legata de modul in care atit de criticatii neocomunisti vor fi primiti de Europa occidentala este si ea pe cale de a se spulbera . 
si Ion Iliescu , si Adrian Nastase , cu toate prilejurile , au reafirmat orientarea euroatlantica a noii puteri . 
nu mai ramine decit ca semnalele sa se regaseasca in practica pentru a - i pune pe sceptici in fata unui fapt implinit . 
ba , dupa mai multe asemenea decizii , nu - i exclus ca partidul lui Ion Iliescu sa fie validat si in exterior ca forta democratica , progresista si sa fie acceptat ca interlocutor credibil in ce priveste Romania urmatorilor ani . 
chiar de ieri , de la prezentarea cabinetului si a programului , guvernul Nastase a anuntat ca se vor lua masuri in probleme delicate , cum ar fi cea a copiilor institutionalizati sau cea a inlaturarii obligativitatii vizelor pentru spatiul Comunitatii Europene . 
mai mult , daca parcurgem programul de guvernare si revedem declaratiile ministrilor facute ieri in fata parlamentului , descoperim ca guvernul Nastase e cu mina pe mansa si in alte subiecte sensibile : saracia pensionarilor , asistenta medicala , coruptia din justitie , sprijinirea agricultorilor individuali , continuarea privatizarii , unificarea legislatiei economice , reducerea birocratiei , sprijinirea intreprinderilor mici si mijlocii . 
de fapt , daca am lua orice fenomen grav sau orice problema importanta a Romaniei de azi , n - am putea spune ca a scapat din programul noului guvern . 
ba , daca ne - am imagina un asemenea program redactat de orice alt partid social - democrat dintr - o mare tara europeana , cu greu s - ar mai putea adauga ceva sau elimina doua - trei puncte . 
tentatia de a crede ca , pe neasteptate , am intrat intr - o perioada mai buna e evidenta , cu atit mai mult cu cit Mugur Isarescu , la plecare , spune ca , in acest an , economia romaneasca da si inexplicabile semne de redresare . 
programul prezentat de Adrian Nastase e de - a dreptul frumos . 
e ca un vis politic ! 
cine se indoieste risca sa fie socotit de rea - credinta . 
nu poate fi catalogat drept un program ambitios pentru ca nu domina datele , sursele si termenele . 
seamana mai degraba cu o opera literar - politica bine inchegata , dar e greu de pus in practica . 
abia de la aplicare incep marile necazuri , generate de subtirimea resurselor , de lipsa de competenta a unor ministri , de amenintarea extremismului , de presiunea vechii garzi din PDSR . 
cum multi dintre liderii sindicali sint acum in fotolii de parlamentari e de crezut ca si oamenii care ii urmeaza au nevoie de ceva timp pentru a se dumeri . 
asadar , nici miscari sindicale organizate nu sint previzibile in urmatoarele sase luni . 
dar vin negocierile cu Fondul Monetar International si aprobarea bugetului . 
multe dintre aripile de acum vor fi retezate pe neasteptate de calculul riguros . 
acest aer de trai neneaca ce pare a se strecura printre rindurile Programului va fi si el dat peste cap de o realitate mult mai greu de supus hirtiilor concepute in cabinete linistite . 
programul prezentat ieri de Adrian Nastase da o gura de oxigen populatiei dezamagite si celor derutati de guvernarea precedenta . 
cu ocazia Sarbatorilor , multi se vor lasa furati de vise . 
dar abia peste citeva luni vom vedea in ce masura acest desen colorat are efecte asupra unei economii semiprivate si a unor institutii cu nume sonore , dar golite de sens . 
programul Nastase e ca un bradut frumos impodobit oferit romanilor de Sarbatori . 
sa vedem cum va arata cind va fi confruntat cu realitatea romaneasca ! 
