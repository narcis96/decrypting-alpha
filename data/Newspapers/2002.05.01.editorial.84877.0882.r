guvernul Adrian Nastase nu a venit la putere in Postul Pastelui . 
e la conducere de aproape un an si jumatate , perioada in care nu a trimis politia sa verifice calculul preturilor nici la benzina , nici la energie electrica . 
o face acum , de Pasti ! 
ieri , premierul a cerut Ministerului de Interne sa controleze modul in care comerciantii din piete stabilesc preturile la unele produse alimentare . 
multi romani se vor fi bucurat cind au auzit ca politia navaleste peste speculanti si - i pune la respect . 
doar ca acest lucru e mai usor de declarat si mult mai greu de pus in practica . 
ce va face politaiul ( indiferent daca e tablagiu sau colonel ) daca taranii si firmele producatoare de cartofi si oua vor cere acelasi pret cu speculantii ? 
cum verifica pretul ? 
il ia pe respectivul si - l duce acasa ca sa demonstreze cit l - a costat ziua de prasila sau cit a platit pe kilogramul de graunte pentru gaini ? 
cum stabileste costul pentru o zi de munca ? 
are niste tabele ? 
cine le face ? 
cum decide generalul Toma Zaharia cit trebuie sa coste un ou ? 
aceasta intrebare simpla da dureri de cap . 
in timpul socialismului victorios era usor . 
toate preturile se stabileau prin hotarire a Consiliului de Ministri , afisata pe un mercurial . 
astazi , in economia de piata , preturile la alte produse decit cele ale statului nu le decide decit blestemata de piata libera . 
iar impotriva ei nu se poate lupta cu bulanul . 
exista metode de a regla mecanismele , dar ele nu se pot aplica peste noapte . 
or , guvernul stia foarte bine ca se apropie Pastele . 
si ca in fiecare an , cu ocazia celor doua mari sarbatori , Craciunul si Pastele , preturile unor produse alimentare cautate sufera modificari substantiale . 
daca executivul s - ar fi gindit putin inainte , putea foarte simplu sa foloseasca o serie de pirghii pe care le are la dispozitie : facilitati acordate unor producatori , initierea unor reglementari speciale pentru a tempera avintul speculantilor . 
nu ar fi fost prea dificil ca guvernul chiar sa stimuleze oferta . 
si putea face asta fara ca prefecturile sa se ocupe de contractarea oualor sau a cartofilor si de transportul lor din Transilvania sau Bucovina in Capitala . 
ceea ce se intimpla acum in pietele bucurestene este rezultatul unui fenomen cunoscut . 
o crestere a cererii genereaza o crestere a preturilor . 
iarna , la mare , preturile camerelor de hotel scad pentru ca nu le vrea nimeni . 
cu ocazia unui eveniment de proportii , in toate orasele lumii , preturile acestora se dubleaza . 
la fel si pretul inghetatei . 
se duce politia si le controleaza ? 
daca in ce priveste domeniul hotelier e mai greu sa maresti oferta intr - un timp scurt , la produsele alimentare , mai ales pentru Bucuresti , chiar exista solutii . 
dar in locul acestora si al unei minime planificari , executivul a preferat presiunea politiei si declaratiile de campanie electorala . 
ba , pentru a - i induiosa putin pe cumparatori si pentru a le arata grija parinteasca a partidului de guvernamint , toti functionarii au inceput cu declaratiile si cu vizitele prin piete , interpretind mediocru tragicomedia oualor si a cartofilor . 
abia astept sa vad politisti dotati cu calculatoare , inmultind kilogramul sau oul cu pretul benzinei , al energiei electrice sau al metrului cub de gaz si intrebind peste doua tarabe , care stii , dom’le , au ouale TVA sau nu ? 
si apoi , indicind cu bastonul : - Nu treci , neamule , de 6.000 lei ! 
