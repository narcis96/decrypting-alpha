dupa arsita , furtuna Congresul Asociatiei Mondiale a Ziarelor care are loc in Brazilia a facut sa ma uit la meciul cu Germania de pe Copacabana . 
Copacabana e o plaja lunga de citiva kilometri , ca o sprinceana rotunjita in jurul golfului la Oceanul Atlantic . 
pe nisipul de aici au trecut mai toti jucatorii celebri , ovationati ulterior pe Maracano sau pe alte stadioane importante ale lumii . 
aici si pe Ipanema ( plaja vecina din Rio , care incepe imediat dupa fortul Copacabana care le desparte ) se joaca fotbal si volei de dimineata pina dimineata . 
Municipalitatea a pus reflectoare , si copiii localnici impreuna cu turistii joaca pina cad . Apoi se ridica si o iau de la capat . 
cu foarte multi ani in urma , o selectionata divizionara a noastra a ajuns la Rio de Janeiro . 
mi - a povestit celebrul Rica Raducanu . 
si , intr - o zi mai putin incarcata , jucatorii romani au iesit la soare pe Copacabana . 
nu s - au putut abtine si s - au prins intr - o miuta cu pusti de cartier . 
toti fotbalistii romani mustaceau , mama ce - o sa le facem copiilor ! 
din cite imi aduc aminte de la Rica , echipa noastra de vedete a pierdut cu trei - patru goluri diferenta . 
ce poti spune la Rio despre Romania ? 
un coleg a incercat sa explice unei receptionere de la hotel pe unde e situat Bucurestiul . 
dupa o jumatate de ora s - a lasat pagubas . 
ce sa mai vorbim atunci despre fotbal ! ? 
imi imaginam ca n - are rost sa mai deschid gura despre Campionatul European sau despre meciurile Romaniei , mai ales ca pe bulevarde se vindeau in draci steagurile echipei Flamengo . Urma primul meci din doua cu Vasco da Gama , echipa lui Romario . 
spre surprinderea mea , cind am spus Romania , in loc sa mi se ceara vreo explicatie , unde este , mi s - a spus Hagi . 
stiu si ei un nume si - l zic doar pentru a nu spune Dracula . 
de la primii soferi de taxi pe care i - am intilnit am auzit si de Popescu , si de Petrescu . 
ba unul mi - a si spus , miine la ora unu , aveti meci pe Canalul 39 ! 
la unu ( diferenta de fus orar este de sase ore ) eram in fata micului ecran . 
canalul " Sportv " a intrat in legatura directa mai devreme . 
a fost pentru prima data cind mi - a parut rau ca am chiulit de la cursurile de romanistica din facultate . 
Portugheza scrisa mai seamana cu limba romana . 
dar cind o vorbeste un crainic incins de fazele palpitante nu mai intelegi mare lucru . 
oricum , din doi in doi sau din trei in cinci tot am inteles cite ceva . 
si crainicul brazilian a relatat despre starea fizica incerta a lui Hagi , despre anuntul sau ca se retrage de la echipa nationala dupa Campionatul European . 
a inceput meciul . 
n - au trecut decit cinci minute si a venit golul lui Viorel Moldovan . 
crainicul a strigat " gol ! " . Dar ca sa reproduc corect ar trebui sa pun cam 25 de litere " o " . 
aici , in Brazilia , crainicul striga mai lung sau mai scurt , in functie de frumusetea sau de importanta golului . 
n - am inteles de ce a lungit - o atit de mult . 
din cauza ca ne iubea pe noi sau pentru ca nu - i suporta pe nemti ( de la care au si incasat - o ) ? 
o clipa chiar am avut senzatia ca prin blocurile si hotelurile invecinate am auzit oameni strigind gol ! 
poate n - a fost decit o parere , poate brazilienii au tinut cu noi pentru ca sintem mai aproape de sufletul lor . 
oricum , au mai fost doua momente emotionante cind Hagi , din cadere , a dat acea pasa lunga care l - a gasit liber pe Adrian Ilie in marginea careului . 
atunci crainicul brazilian de la " Sportv " a strigat penalty si apoi , la reluarea fazei cu incetinitorul , l - am auzit cu urechile mele vorbind despre Pele . 
nu stiu ce - a spus , ce comparatie a facut , in ce termeni , dar a vorbit despre Dumnezeul lor numit Pele . 
am auzit din nou numele lui Pele cind Hagi , din alergare , a dat acea pasa inapoi cu calciiul . 
aici , faza a fost reluata de citeva ori . 
am mai inteles la acest meci , pe care l - am vazut de unul singur , ca la ratarea aceea dubla a lui Viorel Moldovan crainicul brazilian a spus , jucatorii mari nu rateaza niciodata o astfel de ocazie ! 
si inca un lucru . 
de la iesirea lui Hagi , camerele de luat vederi au facut de citeva ori gros - plan cu Mutu . 
Comentatorul brazilian nu i - a pronuntat niciodata numele . 
doar la schimbare a zis ca joaca la Internazionale Milano . 
absolut nimic in plus . 
a vorbit si despre Dorinel Munteanu , si despre Ionut Lupescu , si despre Gabi Balint , si despre rezerve . 
de Mutu n - a scos nici macar o vorba . 
ceva imi spune ca nu i - a placut . 
aerul sau de fante marunt , inecat in briantina , mai mult in fite si pe jos , decit la bataie , a provocat un soi de antipatie . 
cind am iesit pe hol , toti cei care ma cunosteau erau amariti . 
trebuia sa cistigati ! 
nu trebuia sa - i iertati pe nemti ! 
nu mai sint cei de odinioara ! 
Portugalia si Anglia au echipe mari ! 
ce pacat ca ati trecut pe linga un rezultat si mai bun ! 
in acel moment , primul meu gind a fost cum sa le spun jucatorilor din echipa nationala ca sint la fel de urmariti in Brazilia ca si in Romania . 
ba unii dintre ei , la fel de iubiti ! 
