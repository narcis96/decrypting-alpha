ce putem intelege din anuntul pompos , facut de ministrul de interne , ca vor fi audiati urmatorii ? 
si politia chiar ii cheama pe acesti urmatorii ( Radu Sarbu , Sorin Pantis si Vassilios Tsakoniatis ) sa dea declaratii . 
fostul FPS a platit noua milioane de dolari comision de consultanta la privatizarea ROMTELECOM . 
actualul FPS , numit APAPS , se plinge la politie , iar seful sefilor din politie face anuntul , ca poporul sa vada ca partidul pe care il reprezinta vrea pace , dreptate , cinste si justitie . 
ce sa intelegem noi din operatiunea politistilor ? 
ca , orice ar fi facut Radu Sarbu , el trebuie scos vinovat , fiind unul dintre inamicii de seama ai PSD ! 
nu vreau sa se inteleaga ca as avea vreo dovada sau vreo convingere in favoarea sau impotriva lui Radu Sarbu . 
nu avem dovezi nici ca a luat , nici ca n - a luat . 
la fel si in cazul CICO , in care este arestat unul dintre putinii oameni de calitate perindati prin FPS ( Alin Giurgiu ) . 
culmea e ca in ambele cazuri , ROMTELECOM si CICO , exista un sentiment presant ca privatizarile au fost facute cu mari beneficii pentru persoane private si ca indaratul cortinei se ascund mari gainarii . 
si eu cred ca in amindoua au circulat si bani necurati . 
a luat Radu Sarbu vreun dolar ( desi venise la FPS cu zece zile inainte de semnarea contractului cu grecii ) , sau Alin Giurgiu ? 
nici actele pe care le avem la indemina nu ne indreptatesc sa afirmam un asemenea lucru . 
mai mult , acuzarea lui Radu Sarbu , cind deciziile au fost luate de o comisie de privatizare condusa de Radu Vasile , este cel putin suspecta . 
de ce nu e chemat fostul premier Pacalici sa explice clauzele secrete , procedurile , si sa dea socoteala ? 
pentru ca el a fost totdeauna omul de casa al tuturor si pentru ca PSD nu vrea nicicum sa - l calce pe coada si pe unghiuta ? 
sau Radu Sarbu e tinta concitadinului sau , Ioan Rus , gata sa - si demonstreze superioritatea nationala intr - o rivalitate locala ? 
mai este ceva , de risul curcilor ! 
Ovidiu Musetescu si Ioan Rus vor sa puna in circa lui Radu Sarbu si a lui Sorin Pantis ( omul la care trebuie sapat ! ) comisionul platit la Goldman Sachs . 
pai , acela s - a facut cu acte in regula , iar nivelul sumei , cita vreme e scrisa pe hirtie , nu mai intra in discutie . 
a acredita ideea ca statul roman si Goldman Sachs au pus impreuna de o gainarie e chiar de prost gust . 
iar incercarea de a pune o persoana sa suporte costurile unui contract de consultanta intre o institutie a statului si Goldman Sachs suna ca dracul spunind bancuri prin bantustane . 
s - au luat bani negri la privatizarea ROMTELECOM si CICO ? 
fara sa am dovezi , raspunsul meu este da . 
atita doar ca actuala putere fie nu stie cum sa - i caute , fie nu e in stare sa dea de urma dovezilor , fie nu are interesul sa le gaseasca . 
in schimb , dupa cum se misca , se vede clar ca exista intentia de a oferi multimii un cap al lui Motoc . 
altfel , pe Radu Vasile de ce nu - l purica nimeni ? 
