toti cei care pierd puterea , toti intelectualii fini care isi smulg acum parul din cap si se pling de rezultatele alegerilor nu se gindesc si la o alta explicatie . 
ce ar fi putut alege cei 40 la suta din romanii care traiesc sub pragul saraciei ? 
fosta CDR sau partidele care au participat la guvernare ? 
ce le - au oferit acestea in patru ani ? 
mai multa saracie ! 
si nu numai ! 
institutii in care cetateanul este tirit si umilit , spoliat si calcat in picioare si o economie paralizata , in spatele careia a inflorit contrabanda ! 
ce a facut clasa politica trecuta ca in plimbare pe la putere ? 
si - a vazut de interesele ei si a lasat cetateanul sa se chinuiasca , pe locul optzeci al listei de prioritati . 
sefii de partide au zis ca isi scot pirleala in campania electorala , sufocindu - i pe romani cu publicitate . 
citi dintre noi pot sa jure ca sloganul lui Vadim , " Jos mafia ! " , e doar o vorba in vint ? 
exista politician la virf sau chiar mai jos , prin judet , prin oras sau prin comuna , care sa nu fi tras grosolan in oala lui ? 
de zece ani mergem strimb , incercind sa mascam realitatea prin cuvinte , prin declaratii televizate . 
dincolo de retorica , nu mai e nimic . 
e doar interes sau incompetenta . 
de unde vine perceptia celor multi ca ghemul intereselor si al coruptiei se tine bine in virful societatii , in toata clasa politica ? 
nu cumva din disperare s - au indreptat atitia alegatori spre cel care a promis curatenie ? 
la fel , multi dintre cei tineri , simtindu - se lasati de izbeliste , satui de asteptarea in fata usilor inchise , de abuzuri nu s - au gindit la acelasi lucru ? 
sa vina unul care sa strice aranjamentele , sa confiste averile de furat , sa - i puna la respect pe gargaragii , pe stafioti , pe spagari ! 
atita doar ca , in naivitatea lor , nu puteau sa - si imagineze ca si cel care striga " Jos mafia ! " are in spatele sau tot o multime de mafioti . 
unii ramasi pe drumuri din fostul PCR sau din fosta Securitate , altii dati afara de PDSR . 
daca in zece ani , Romania n - a putut produce " anticorpii " necesari pentru excesele oamenilor politici , atunci nu avea cum sa reactioneze altfel la urne . 
si astfel , electoratul roman a facut dreptate asa cum s - a priceput el . 
duminica seara , Ion Diaconescu spunea , la un post de televiziune , ca " noi , care am condus batalia anticomunista , nu intram in parlament " . 
octogenarul politician nu intelegea , nici in fata unei sanctiuni necrutatoare , ca votul primit cu patru ani in urma nu fusese dat cu prioritate pentru lupta impotriva comunistilor , ci pentru o viata mai buna , pentru lege si ordine . 
si votul de duminica pare a spune acelasi lucru . 
in ciuda unui procent ingrijorator de oameni saraci , doar ceva mai mult de o treime a votat oferta sociala a PDSR . 
i - au dat girul ca sa cistige alegerile , dar nu atit incit sa se imbuibe . 
sa puna economia pe roate , sa redreseze institutiile publice , sa reinstaureze puterea legii si a statului de drept . 
si , ca sa n - o ia razna ( ca orice putere ) , i - a desemnat si un ciine de paza care latra de zece ori mai asurzitor si e mai periculos decit toti ceilalti . 
exasperat , electoratul roman a dus rezultatele spre o situatie - limita . 
ori PDSR merge pe sirma cu cine o vrea el , ori se clatina si cade ! 
daca e slab de inger si intinde mina Partidului Romania Mare , atunci adio ! 
va aluneca si el spre locurile de unde vine , in stingismul sau remachiat , dar neputincios . 
pina atunci , mai sint sanse . 
prima reactie a lui Ion Iliescu a fost in intregime democratica , pro - europeana si de neta delimitare fata de Corneliu Vadim Tudor . 
esential este ca partidul lui sa - l sprijine pe termen lung in acest tip de discurs . Sa n - o indulceasca pe masura confruntarii cu dificultatile guvernarii sau sa nu dezerteze spre Partidul Romania Mare . 
ce - ar mai trebui spus despre rezultatele estimative ale acestor alegeri ? 
ca nu poti guverna oricum ! 
ca trebuie sa te dedici comunitatii , altfel multimea se zburleste , te da de pamint ca pe un calaret prost si iti mai trage si un sut . 
ca ascensiunea lui Corneliu Vadim Tudor si a PRM e doar atit cit sa se trezeasca spaima in politicieni ca sa intre in viteza , iar societatea civila sa produca acei anticorpi care sa o apere de orice tip de excese ! 
populatia a sanctionat aspru un mod neghiob de a face politica si a acordat incredere altora , avind grija sa le puna in coaste un paznic nebun . Cu un butoi de pulbere in brate ! 
daca electoratul roman a vrut sa deseneze pentru politicieni un drum ingust pe margine de prapastie , n - au decit sa - l incerce . 
cit au fost pe drum drept , au tras chiulul si si - au facut de cap . 
acum i - a incercat din greu ! 
vor democratie ? 
vor in Uniunea Europeana ? 
vor economie de piata ? 
vor bunastare ? 
ori le facem , ori ne ia gaia ! 
