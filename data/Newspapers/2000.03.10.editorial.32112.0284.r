romanul chiar poate exclama , ce plina de aiureli si de nedreptati e viata asta ! 
uite cum o incaseaza Partidul Democrat exact atunci cind are dreptate ! 
Petre Roman e ca incepatorul in box , impins in coltul ringului , si in care toti dau ca in sac . 
si bietul om poate zice ca nu - i corect . 
e algoritm ? Timpit sau nu , este ! 
si daca este , postul e al PD ! 
faptul ca esti luat la bataie cind ai dreptate nu presupune neaparat ca nu meriti . 
acest conflict pentru postul de ministru al apararii a adunat toate resentimentele politicienilor fata de oamenii lui Petre Roman . 
pentru cum i - au pacalit cu diverse legi , pentru cum i - a jucat Petre Roman in scandalul cu Victor Ciorbea , in procedurile pentru adoptarea Legii caselor nationalizate , a celei pentru privatizarea IAS - urilor . Deci nu se poate spune ca avem de - a face cu un partid curat , sacrificat pe altarul dreptatii si al credintei . 
ceea ce se intimpla e doar un decont de interese si resentimente . 
de ce sa nu vrea Partidul Democrat sa hotarasca importurile de tehnica militara , integrarea sau exporturile de armament ? 
faptul ca saliveaza la citeva subiecte nu - l scuza si nici nu - l salveaza . 
la fel e si cu Victor Babiuc . 
jucator bunicel , si el trebuie suspectat de multe . 
daca nu - i mai convenea partidul care l - a trimis in guvern , de ce nu si - a dat frumusel demisia din postul de ministru pentru a se lepada apoi si de gruparea politica pe care s - a bazat atitia ani ? 
cine l - a obligat sa ramina ministru desemnat de un partid pe care nu - l mai suporta ? 
vrea sa treaca la liberali ? 
sa fie sanatos si sa se duca invirtin - du - se ! 
dar fara sa antreneze toata aceasta furtuna care umple si guvernul de penibil , si Romania de neseriozitate ! 
si pentru ca salata asta ieftina de interese e mult mai mare , merita sa - i privim pe toti prin prisma conflictului . 
taranistii s - au razbunat . Prea au incasat - o in acesti trei ani si prea au fost jucati ca sa nu se racoreasca si ei pe seama Partidului Democrat cind le - a venit apa la moara . 
liberalii au fost si ei ca o vulpe . 
de ce sa nu se aleaga cu o piesa grea din echipa adversa , mai ales ca dupa Victor Babiuc ar urma sa vina si altii ? ! 
Mugur Isarescu a scaldat - o si el . 
a aratat ca troneaza in fruntea unui guvern politic asupra caruia are doar influente tehnice . Primul - ministru a ales varianta papadiei . 
s - a ferit de vint si n - a avut curajul sa puna piciorul in prag si sa le spuna partidelor din coalitie , daca nu terminati cu prostiile pina miine , va las balta ! 
a crezut ca lucrurile vor ramine doar sub umbrela politica si se vor rezolva acolo . 
iata ca ele dau pe dinafara , si afecteaza serios nu doar credibilitatea partidelor , ci si pe cea a guvernului . 
nici Emil Constantinescu nu poate ramine neamestecat in aceasta salata saracacioasa si urit mirositoare . 
si el s - a facut ca ploua , asteptind intr - o neutralitate paguboasa . 
aparent n - a facut nimic , desi o minima logica ne obliga sa credem ca tot acest bilci nu s - ar fi intins atita daca presedintele nu ar fi dat si el semne discrete de incurajare . 
in fond , la Cotroceni ar putea exista o anume insatisfactie pentru faptul ca trei componente importante ale prestatiei externe a Romaniei ( negocierile cu Banca Mondiala , integrarea in NATO si integrarea in Uniunea Europeana ) cad in responsabilitatea a trei ministri din cel mai enervant partid al coalitiei . 
aceasta logica simpla , precum si faptul ca Emil Constantinescu n - a facut vreun gest public de stopare a crizei ne adincesc convingerea ca presedintele are o raspundere in prelungirea ei . 
faptul ca aseara s - a intrunit Colegiul Director al Partidului Democrat - care ar fi putut decide inclusiv iesirea de la guvernare ( la ora redactarii nu aveam nici o informatie ) - ne arata ca lucrurile au ajuns foarte departe . 
prin internationalizarea bilciului , raul a fost facut . 
din punctul nostru de vedere , nimeni nu se poate considera nevinovat . 
fiecare are partea sa de vina , egala cu interesele puse in joc . 
oricit ar fi de mari , ele nu justifica o asemenea tevatura . 
in plin demers de aderare la Uniunea Europeana , clasa politica romaneasca a mai dat un spectacol de neseriozitate , pierzind masiv si in fata propriului electorat . 
pentru cetateanul de rind , tot ce s - a intimplat in ultimele doua saptamini este aiuritor , de neinteles si tocmai bun de tratat cu o injuratura traditionala . Cauzele scandalului declansat de demisia lui Victor Babiuc sint mult mai adinci . 
printre multe altele , se afla si uzura avansata a clasei politice . Adica o lipsa de coerenta si oameni slabi , care au pierdut si legatura cu realitatea , si masura . 
pe seama acestora cu mare greutate se poate construi un mecanism durabil , bun sa - i serveasca bietului cetatean . 
