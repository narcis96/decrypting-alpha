incercarile lui Ion Iliescu de a iesi din afacerea " firul rosu " chiar au un anume farmec . 
intii a fost pasul cu " datul peste bot " care semana cu o riposta energica de pe vremuri , cind , stim noi cine , in loc de argumente , infiera tovaraseste . 
dupa ce " datul peste bot " a iesit aproape la fel de prost ca si ascunderea negocierilor cu " firul rosu " , Ion Iliescu a disparut discret din discutie . S - a vazut repede altceva . 
doi trompetisti din mass - media au lansat o acuzatie . Ca Emil Constantinescu , in campania electorala din 1996 , a folosit documente de acelasi tip ca si notele invocate in cazul " firului rosu " . 
ele ar fi disparut de la Ministerul Afacerilor Externe , iar Emil Constantinescu ar fi autorul sustragerii sau , in cel mai bun caz , ar fi complice la furtul unor documente secrete de stat . 
deci , el este oricum vinovat . 
toata aceasta demonstratie , lansata de cei doi ziaristi si continuata de senatorul - tipar Radu Timofte ( cel care a serpuit ametitor in toate declaratiile sale pe subiectul in cauza ) , contine nu doar o smecherie ieftina , menita a - l scoate din scena pe Ion Iliescu si a - l baga la inghesuiala pe adversarul sau , Emil Constantinescu . 
ea este si rodul unei gindiri strimbe care poate fi intilnita in multe creiere . 
pe linga reaua - credinta , mai avem de - a face si cu o mentalitate de care unii nu vom scapa nici in mormint . 
si atunci vor aparea , prin iarba locului de veci , muguri fini de secera si ciocan . 
pentru ca Emil Constantinescu sta prost in sondaje si pentru ca multa lume nu - l suporta din diferite motive , voi incerca sa fac abstractie de existenta sa . 
sa zicem ca n - am auzit de Emil Constantinescu , ci de un biet Popescu . 
va invit sa - l consideram pe Popescu somer , ciocanar sau chiar ziarist . 
Apolitic , fara ambitii de putere , un fel de anonimul anonimilor , de romanul romanilor . 
si acest biet Popescu vine si el , o data in viata , la televizor ( tocmai a fost invitat sa zica ce mult isi iubeste tara sau altceva asemanator ) . 
si , in loc sa recite poezia cu tara , el spune : oameni buni , iaca am primit un document ( sau trei documente ) care arata ca domnul Iliescu si domnul Melescanu nu au facut nimic pentru ca , dupa caderea lui Ceausescu , Romania sa denunte toate conventiile militare ce decurg din Tratatul de la Varsovia , taman decedat in 1991 ! 
ca sa nu - i suparam pe altii , schimbam exemplul . 
Popescu , anonimul anonimilor , are un document secret care atesta ca presedintele a semnat un act care permite intrarea in tara a trupelor celei mai puternice tari africane . 
ce facem noi , cetateni si ziaristi ? Sarim pe Popescu ? 
ma , timpitule , de unde ai furat documentele ? Astea sint secretul - secretelor ! 
nenorocitule ! 
daca sintem o tara cu scaun la cap si cu mintea intreaga , trecem peste cele cinci minute de stat cu gura cascata si , in loc sa - l luam pe bietul Popescu la pumni si la injuraturi , ne dezmeticim si intrebam cum a fost posibil ? ! 
cine este responsabil ? 
evident , pe vremea lui nea Nicu , acest anonim Popescu ar fi fost arestat imediat dupa iesirea din studio ! 
cum ti - ai permis , tovarase Popescu , sa devoalezi secrete de stat ? ! 
la " mititica " iti conservam oasele ! 
dar in democratie zicem multumim frumos ca ati aflat ! Iar haidamacii si functionarii paznici de documente incep ancheta . 
cine dracu' le - a furat ? 
in acelasi timp , la televiziuni , radiouri si ziare , cel care a facut tarasenia cu africanii ar trebui chemat sa dea socoteala . 
de ce ne - ai bagat , dom' le , chiar si teoretic , in rahat ? 
asta e chestiunea de fond ! 
daca bietul Popescu ar fi ziarist , nici macar ziaristii nul - ar intreba de unde le are . 
e o minima morala a profesiei sa - ti acoperi sursele . 
cine e mai vinovat ? 
Popescu , pentru ca a aflat , sau ceilalti pentru ca au facut si au ascuns ? 
de buna seama ca in cazul in care Popescu ar fi angajat in armata , in servicii secrete , sau chiar in MAE si ar avea contract cu institutia sa pastreze secretul de serviciu , atunci el ar trebui bumbacit . A incalcat o lege si un contract . 
dar , ca biet cetatean , el nu poate fi acuzat . 
daca un asemenea Popescu apare si ne spune lucruri ascunse de orice putere , pazite ca secrete de stat , dar care ne privesc pe toti , in loc sa - l huiduim ar trebui sa - i spunem , sarut mina , dom' Popescu ! 
aflu ca oameni de acelasi calibru mental modest pregatesc o lege a informatiilor prin care ii fac responsabili pe ziaristi de pastrarea secretelor de stat . 
n - ar fi mai corect ca legea sa prevada pedepse aspre pentru toti demnitarii si functionarii care scapa astfel de secrete ? 
iar presa si bietul Popescu sa aiba dreptul sa spuna tot ce afla si priveste comunitatea . 
punct ! 
in toamna lui 1996 , in timpul campaniei electorale , Emil Constantinescu inca era un biet Popescu . 
