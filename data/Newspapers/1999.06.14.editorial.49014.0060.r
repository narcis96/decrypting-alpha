e greu de crezut ca o data cu pacea din Iugoslavia lucrurile s - au linistit , si peste o saptamina totul va redeveni ca inainte . 
normalitatea in regiune va costa luni si ani si un sac de bani . 
dar stingerea razboiului din imediata noastra apropiere saraceste orizontul Romaniei de o stafie amenintatoare . 
sondajele de saptamina trecuta ne - au aratat ca principala ingrijorare a romanilor se referea la amenintarile provocate de riscurile extinderii conflictului din tara vecina . 
citeva luni ne - am uitat mai mult peste granita decit in interiorul tarii . 
poate ca o vreme , politicienii vor putea folosi " pisica " razboiului pentru a linisti nemultumirile . 
poate vom mai inghiti galusca unor explicatii de circumstanta . Vom primi bani , vom fi rasplatiti , vom participa la inlaturarea urmelor razboiului , si firmele noastre , mari specialiste in constructii , vor aduce carute cu dolari in tara . 
dar nu va tine mult . 
inainte ca situatia din Iugoslavia sa fi ajuns la un liman sigur , romanii vor fi obligati sa redescopere Romania despuiata de orice iluzie . 
mai devreme decit ne asteptam , vom incepe sa ne intrebam de ce nu merg aia si aia , de cum am schimbat - o pe cealalta , de ce cutare ministru n - a facut nu stiu ce restructurare , de ce parlamentul n - a adoptat cutare lege . 
vrind - nevrind , dupa aceste luni de stres teribil , vom ajunge sa tragem linie sub potopul de vorbarie politica pentru a vedea cu ce ne - am ales . 
iar judecata publicului e necrutatoare . 
pune aproape totul la semnul minus . 
adica se considera in paguba . 
Adunind vorbele si comparindu - le cu rezultatele , se pregateste sa puna stampila definitiva pe cei trei ani de guvernare . 
politicienii au simtit iminenta acestui decont . 
Ion Iliescu a plecat in America pentru a - i convinge pe americani ca el nu mai este cel care a fost si ca merita o binecuvintare . 
Adrian Nastase , pe cealalta parte , bate tara in lung si in lat . 
Petre Roman iese din birlog , si plin de zimbete se infatiseaza electoratului cu aceeasi lejeritate de vedeta care l - a facut popular in 1989 , dar care acum nu mai misca inimile . 
Emil Constantinescu incearca sa incurajeze gidilind populatia la subiecte sensibile . 
a iesit la rampa sa transforme momentul pacii din Iugoslavia intr - o diploma pentru Cotroceni . 
nationalistii isi ling ranile si nu se regasesc . 
tragedia din Kosovo i - a cam lasat fara benzina si cu alegatorii speriati ca ar putea cotiza la o absurditate similara . 
oamenii de afaceri au inceput si ei " investitiile " politice . 
evalueaza calul cu sanse si impart sponsorizarile pe caprarii . 
atita pentru astia ca pot reveni , atita pentru ceilalti ca - s mai mici , dar nu se stie niciodata . 
copiii de mingi ai PDSR tremura de emotie la gindul ca vremea lor s - ar putea intoarce . 
cei care tin gentile puterii se cauta prin buzunare . 
daca pierdem , ne purica la ce - am cistigat , isi zic ei cu spaima . 
nici mass - media nu mai poate dormi pe - o ureche . 
isi face socotelile . 
cine pe cine sprijina . 
si partidele cauta o bresa . 
pe cutare il putem cistiga cu bani , pe celalalt cu o facilitate , la alt ziar trebuie sa ne cumparam macar un om . 
unii chiar isi fac socoteli aberante . 
ne facem ziarul sau televiziunea noastra . 
in loc sa se concentreze pe proiecte solide si convingatoare , ei se gindesc sa nasca masinarii care sa le traficheze moacele revopsite . 
sfirsitul conflictului din Iugoslavia inseamna o reintoarcere la problemele interne . 
dar nu in sens pragmatic , de a accelera schimbarile necesare unui progres veritabil . 
sint prea multe semnele date de politicieni ca in locul unei reale reveniri la dificultatile romanesti , ei prefera pregatirea si relansarea cursei pentru puterea politica . 
mai exact spus , comportamentul lor din ultima perioada ne arata ca au abandonat vechiul pariu si se pregatesc sa - si ocupe locurile la masa noilor jocuri . 
o asemenea atitudine e mai mult decit paguboasa . 
ea presupune o trecere a tarii la ralanti la un minimum necesar functionarii , dar cu pierderi vitale pentru economie . 
declansarea cursei electorale duce tara intr - o stare de asteptare , de intensificare a vorbariei , iar nu de reducere a palavragelilor si de concentrare a eforturilor pentru a iesi din criza . 
pacea din Iugoslavia e un eveniment atit de mare , incit exista riscul ca Romania sa nu se mai poata intoarce la drumurile proaste , la institutiile cirpite , la economia paralizata , la " jucariile " ei stricate . 
de pe redutele conflictului ne vom lua zborul direct spre campania electorala , singura capabila sa tina alegatorii in aceeasi priza de mare voltaj . 
ceea ce ar dovedi ca politica a devenit un drog public folosit doar pentru a evita asprimea realitatii . 
