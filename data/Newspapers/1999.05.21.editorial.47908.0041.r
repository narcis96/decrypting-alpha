" nu mai avem nici timp , nici bani , nici creditori . 
nu mai putem trai pe datorie . 
nici de furat nu mai e mare lucru " . 
in citeva propozitii scurte , Radu Vasile a facut ieri , in fata parlamentului , un portret cit se poate de fidel al Romaniei . 
concluzia e simpla . 
fratilor , nu mai avem decit o sansa : sa ne apucam de treaba ! 
suna ca intr - o tragedie romaneasca pe care n - a scris - o nimeni , dar pe care o traim de citeva secole . 
nu mai avem scapare si trebuie sa devenim seriosi , sa repunem munca pe locul pe care trebuie sa - l aiba . 
pare a fi ingrozitor de simplu . 
dar nu e la fel cind trebuie sa aplici . 
si daca trei oameni mor de foame si unul zice , gata , punem circa la bataie si cistigam un ban , nici atunci nu se intimpla ca in poveste . Pe unul il dor salele , pe altul il apuca lenea si zice , incepi tu si eu te ajung din urma , iar al treilea se ridica plictisit si munceste de parca sta . 
cu citeva milioane de oameni e si mai dificil . 
nu - i de ajuns sa suni din goarna sau sa tipi din plamini de otel si de miine dimineata toata suflarea isi schimba ritmul . 
pentru unii chiar mai e timp berechet . 
daca trece mai repede nu pierd nimic , daca se scurge mai lent traiesc mai mult . 
pentru unii sint si bani . 
mai au la ciorap , mai cistiga o licitatie intr - un contract cu statul ( pentru ca ministrul care decide e prieten la catarama cu ofertantul , iar acesta e un sponsor al partidului ) , mai vind ceva din casa . 
si creditori mai exista . 
de regula imprumutam de la rude , mai ales de la parinti . 
in batrinetea lor mai e un strop de iubire care sa rupa o letcaie din banii pentru zile negre . 
si camatarii care nu platesc nici un ban pentru operatiunile financiare iti ofera cu amabilitate . 
culmea e ca mai exista creditori si pentru Romania . 
sint chiar o multime , cu conditia sa dovedim ca sintem mai seriosi . 
ba , daca ne vom plati in urmatoarele saptamini datoriile scadente , nu - i exclus sa putem beneficia de alte credite . 
vremurile in care eram imbiati peste tot cu sume enorme s - au dus ca prin vis si poate nu se vor mai intoarce niciodata . 
dar credite tot mai vin . 
s - a cam terminat doar cu ajutoarele , desi a supravietuit mentalitatea . 
sa ne aduca , sa ne dea , sa ne trimita , suna inca extrem de natural in multe minti . 
culmea e ca si de furat mai este ceva . Si la stat , si la privatizat . 
la privatizat , fenomenul chiar se intensifica in timp ce politia se distreaza si ridica din umeri . 
sa vezi , ai dracului ! Si , ca sa te mai imbuneze , politistii iti spun ce - au facut la altul , ce unelte folosesc , ce ar trebui facut . 
iar de la stat se ia ca inainte . Numai ca luatul s - a impartit pe categorii . 
unii care iau o surubelnita , fac un suport din cornier , scot o bucata de tabla pentru cirpit acoperisul , isi fac o coada de sapa sau isi cromeaza un cutit , si altii care iau fabrica in intregime sau o golesc prin metoda vaselor comunicante . Pun furtunul de la casierie sa curga direct in contul personal . 
pe urma sint metodele ceva mai sofisticate de a fura . Nu vinzi tabla si nici sina decit prin firma acolitilor partidului , a lui dom' colonel , a cumatrului . 
si importi materia prima tot prin alea ca , in mijlocul afacerii , statul sa ramina cu fundul gol . 
apoi sint furturile in procente , care se numesc comision . 
vrei sa - ti spun de unde iei bere ieftina la butoi ? Imi dai si mie comision ! 
vrei fabrica aia sau contractul celalalt ? 
dai la baiatul ! 
dar mai trebuie si la seful baiatului , si la seful sefului . 
cum adica nu mai este nimic de furat ? 
se poate fura ce s - a furat inainte . 
nu ziceam noi ca e un fel de sport public ? 
prin faptul ca primul - ministru a zis ca " nici de furat nu mai e mare lucru " n - am facut decit sa recunoastem la virf ca de asta ne - am ocupat de o buna bucata de vreme . 
si n - om fi noi romanii asa de miraculosi incit ce - am practicat de atitea decenii sa oprim intr - o noapte . 
adica furam mai departe , pentru ca de mari zguduiri de constiinta de la instalarea guvernului Radu Vasile n - am auzit . 
fenomenul chiar trebuie sa fie in floare . 
vreau sa spun ca sintem consecventi cu noi insine . 
recunoscind asta , ar trebui sa acceptam ca nici actualul guvern nu a reusit sa schimbe nimic in aceasta practica . 
sau premierul a vrut sa spuna ca opozitia a furat totul si n - a mai ramas mare lucru si pentru putere ? 
nu poti sa - l condamni pe Radu Vasile pentru ca a spus un adevar pe care il auzim la fiecare colt de strada . 
in acelasi timp , nu pot sa - mi imaginez un premier al Angliei sau al Germaniei spunind , iubiti compatrioti , nu prea mai avem nimic de furat ! 
parca altfel vorbeste cel hotarit sa scoata o tara din mlastina si in cu totul alt fel cel pus pe o interminabila caterinca . 
