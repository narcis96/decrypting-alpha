daca eu , Cornel Nistorescu , din Bucuresti , aflu ca un individ din Sighetul Marmatiei se ocupa cu racolarea de copii , intocmirea de pasapoarte si trimiterea lor la cersit si prostitutie in Franta , Anglia sau Germania , atunci sigur stie si politia . 
ori cauta sa prinda numai caii verzi de pe pereti , ori stiu , dar se fac ca ploua . 
altfel cum se poate ca un individ sa spuna " am 25 de copii la Paris si 15 in Londra " ? ! 
mi se pare firesc sa ma intreb si sa ne intrebam daca nu cumva aceasta operatiune este pusa la cale profitind de lipsa de profesionalism a autoritatilor . 
sau cu participarea acestora ? 
alte variante nu exista . 
pina acum mai puteam sa ne facem iluzii . 
in acest moment am intrat in criza de timp . 
romanii cersetori sau hoti , ori copiii trimisi in Vest pentru a intinde mina la colt de strada au devenit o problema de prima pagina in mass - media si pe agenda politicienilor din Uniunea Europeana . 
impactul cel mai nefericit a avut loc in Franta si Marea Britanie . 
ziarul " Le Monde " aparut simbata pune degetul pe rana . 
cotidianul francez radiografiaza , intr - o pagina intreaga , situatia cersetorilor din Franta si a tiganilor din Romania . 
si reaminteste ca , " inainte de sfirsitul anului , Comisia Europeana va proceda la o evaluare a liberei circulatii in spatiul Schengen si va lua temperatura dosarului romanesc " . 
si se intreaba : " Cum se poate stabiliza aceasta tara care ramine copilul - problema al Europei ? 
mai mult decit o punere la incercare , Romania risca sa devina o bataie de cap pentru viitoarea constructie europeana " . 
e clar ! 
geaba discuta Ministerul de Interne de la Bucuresti cu autoritatile franceze in vederea repatrierii a 200 de cersetori si infractori . 
geaba a trimis guvernul la ambasada noastra de la Paris un ofiter de legatura . 
fenomenul a luat proportii ingrijoratoare si a devenit subiect important in Franta si Marea Britanie . 
la sfirsitul acestui an , romanii pot pierde dreptul la libera circulatie in spatiul Schengen . 
stiti ce inseamna asta ? 
o intoarcere la regimul vizelor . 
din punct de vedere politic , impactul este devastator . 
cea mai mare izbinda a guvernului Adrian Nastase ar putea fi anulata dintr - o singura miscare . 
daca ar fi reintroduse vizele , procesul de integrare a Romaniei in Uniunea Europeana va suferi o serioasa revizuire . 
scandalul declansat in special in Franta poate avea consecinte extrem de nefericite . 
el atrage atentia asupra neputintei Romaniei de a face progrese in integrarea rromilor , dar si asupra incapacitatii autoritatilor de a contracara retele de infractori , grupari mafiote si traficul cu fiinte umane . 
fata de tot ce se intimpla in Franta , in Marea Britanie sau in Germania , institutiile romanesti , in special Ministerul Afacerilor Externe si Ministerul de Interne , nu pot raspunde cu o simpla ridicare din umeri si nu pot invoca faptul ca n - ar fi treaba lor . 
gruparile mafiote si retelele de cersetori se formeaza totusi in Romania . 
au capatul si beneficiarii in tara , in lumea interlopa , adeseori protejata de oameni din politie si Parchet . 
iar in ce priveste acest fenomen , Romania este cea care trebuie sa aplice legea , iar nu autoritatile din tarile unde opereaza retelele de minori si handicapati . 
pe linga calendarul aglomerat al pregatirilor pentru summit - ul NATO de la Praga , Romania mai are o prioritate : filierele de cersetori si infractori coordonate din tara . 
fara o actiune urgenta , fara masuri drastice si eficiente , la sfirsitul acestui an Romania risca sa se intoarca la vizele de altadata . 
ar fi o lovitura dramatica pentru guvernul Nastase , dar si pentru fiecare roman in parte . 
