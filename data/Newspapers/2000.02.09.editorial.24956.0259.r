mama lor de satanisti ! 
astia ne mai trebuie , si sintem de pomina ! 
nu ne ajung belelele ? ! 
trebuie sa recunoasteti ca acestea sint si primele reactii , si cele mai firesti , ale oricarui om de bun simt . 
n - avem destule necazuri , nu ne mor destui din lipsa de medicamente , nu arata cimitirele ca parasite din lipsa de bani ? 
mai vin si astia si se tin de aiureli ! Ba mai si omoara motani nevinovati pe lespezi , rastoarna cruci si profaneaza morminte ! 
o astfel de reactie au avut si trei parlamentari PDSR . 
Petru Bejinariu si Mihai Vitcu , din judetul Suceava , si Ionel Marineci , din Teleorman , s - au enervat . 
ba chiar , in zelul lor provincial , au zis , ia hai sa - i ardem pe satanistii astia , mama lor de derbedei ! Si ne si afirmam , ca si asa n - a auzit nimeni de noi ! 
si chiar n - am fi auzit de acesti trei parlamentari nici daca am fi intors pe dos toate arhivele . 
pedeseristii nostri , cetateni revoltati si cu ciuda patriotica pe satanisti , au purces de indata la intocmirea unui proiect de lege menit a - i scoate din anonimat . 
toata istoria are doar o fila si jumatate . 
o jumatate o reprezinta adresa din partea grupului parlamentar PDSR catre Biroul Permanent al Camerei Deputatilor , alta jumatate e acoperita de expunerea de motive . 
a mai ramas un fleac de treisprezece rinduri , textul propriu - zis al proiectului de lege . 
articolul unu - o propozitie de Radio Erevan in finalul careia se spune ca miscarea satanista " este interzisa in Romania " . 
articolul doi zice ca administratia publica si organele statului vor veghea si identifica la timp orice forme initiale ale satanismului , de parca pina acum s - ar fi ocupat numai cu numararea vrabiilor pe craca . 
articolul trei da cu adevarat dimensiunea planetara a gindirii juridice a celor trei . 
ei propun ca , sub supravegherea organelor abilitate ale statului , dupa caz , sa se interzica " spectacolele publice cu muzica sau alte arte care cultiva stari si comportamente deviante care sfirsesc in curentul satanist " . 
indignarea celor trei parlamentari da in acest articol adincimea starii de soc . E drept ca apropierea de paralizie e vizibila . 
Vasazica , toate manifestarile , inclusiv de muzica sau de pictura , care " cultiva stari si comportamente deviante ce sfirsesc in curentul satanist trebuie interzise " ! 
dorinta sincera a celor trei e dejucata si de limbaj , si de logica . 
pai , ceasul care se scurge al lui Salvador Dali nu provoaca o stare devianta ? 
dar calul cu roata la picior al aceluiasi mare artist ? 
dar muzica lui Bob Marley sau a lui Pink Floyd ? 
si cine garanteaza ca unul mai sarac cu duhul nu sfirseste in satanism ? 
de fapt , nu e prea mare nevoie de acestea . 
de foame sau din disperare ca nu gasesti o slujba poti sa ajungi la un comportament deviant chiar daca la casetofon se aude Angela Similea . 
chiar si de la Haulita de la Gorj , daca tatal beat ii trage o bataie bestiala fiului , tot exista sanse ca acesta sa alunece spre " satanism " . 
apoi nu prea stim ce este satanismul ! 
s - au documentat cei trei ? 
o fi cumva printre sectele tolerate in Comunitatea Europeana ? 
cum este definit si tratat acesta in alte tari ? 
He - he , asta - i treaba complicata si presupune munca si oarece lectura . 
parlamentarii nostri n - au avut timp de asa ceva . 
au tras ei un proiect de lege cit o scrisoare pentru baiatul din armata si au zis ca limpezesc problema . 
proiectul lor mai spune ceva . Nu despre satanisti , ci despre parlamentari . 
despre modul in care se fac legile . 
hai sa trintim ceva sa inchidem subiectul ! 
spiritul asta de iute - iute ca pleaca trenul se regaseste si in alte legi . 
si bietul roman isi sparge apoi capul sa iasa din hatisul , stupizenia sau ambiguitatea textelor . 
si mai hazoasa este replica PDSR . 
speriat de reactia tineretului , partidul a retras - o rapid , asigurind electoratul ca va finanta inclusiv concerte rock . 
Dan Matei Agathon a fost la un pas de a ne convinge ca , pentru iertarea prostiei , cei trei vor fi obligati chiar sa cinte intr - o trupa de profil . 
or , paguba nu - i atit de mare . 
cei trei chiar au avut o reactie de buna credinta . 
s - au enervat si ei din cauza proliferarii satanismului . 
dar nu s - au enervat si pe activitatea lor de parlamentari superficiali . 
au crezut ca antipatia romanilor fata de curentul satanist poate fi speculata printr - un pirt legislativ . 
