sint gata sa fac pariu pe orice ca inaltii functionari de la Uniunea Europeana si din cancelariile vestice s - au saturat de tarile din Est ca de mere acre . 
cer intruna bani si ii toaca fara sa se vada ceva . 
promit ca fac diverse schimbari si nu misca nimic . 
dau rapoarte despre progresele obtinute in diverse domenii , dar cind te duci sa - i pipai , iti vine sa te iei cu miinile de cap . 
drumuri pline de gropi , legi imbirligate , asistenta sociala la pamint , banci emanind duhoarea afacerilor necurate , mediu ambiant otravit in care oamenii traiesc ca niste cobai obisnuiti sa respire si in borcane cu cianura . 
din cind in cind ii iau de git pe minoritari , se aprind ca praful de pusca , iar noi trebuie sa le subventionam razboaiele , sa bagam bani cu nemiluita sa - i impacam , si pe urma tot noi sa ne rugam de ei sa ne dea voie sa inlaturam urmarile . 
faptul ca , alaltaieri , Romano Prodi a anuntat la Bruxelles ca recomanda ca in decembrie , la Helsinki , sa se inceapa negocierile de aderare cu alte sase tari candidate ( Romania , Bulgaria , Letonia , Lituania , Malta si Slovacia ) ne arata ca Vestul e pe cale sa schimbe strategia . 
si - a dat seama ca aceste tari nu pot face nimic in materie de reforma sau abia izbutesc niste pasi de melc . 
si ca , lasate in afara procesului de integrare , ele fac multa gura si produc si mai multe belele , toate costisitoare pentru Occident . 
masura vine si ca o incercare de a bloca formarea altor focare nationaliste in zona . 
si atunci , ce - au zis vesticii ? 
ia sa - i chemam noi pe prapaditii astia la masa negocierilor ! 
sa nu - i mai tinem tot mereu la poarta pe motiv ca nu evolueaza ! 
mai bine le dam sentimentul ca nu - i supunem discriminarii , ca sint si ei parte din Europa ! 
dar nu le permitem sa se aseze la masa ! Ii tinem in picioare si le punem conditii . 
nu aveti dunga la pantaloni , nu aveti cartile cu legi in geanta , va lipseste un nasture de la camasa , nu stiti sa va tineti caietul cu cheltuieli zilnice , v - ati cumparat pantofi prea scumpi si nu aveti tenisi ieftini . 
mesajul lui Romano Prodi e clar . 
Europa occidentala da semnalul ca ne vrea , ca e gata sa - si extinda aria . 
pe fond , gestul e fundamental pentru Romania . 
avem sansa sa nu raminem in afara lumii civilizate . 
dar , in acelasi timp , nu exista vreo garantie ca ne vom si integra . 
depinde de dorinta Romaniei , de vointa politica a elitelor si de capacitatea de intelegere a populatiei . 
pot institutiile statului sa se transforme in caramizi sanatoase ale democratiei sau nu ? 
sintem capabili sa ne schimbam modul de a gindi ? 
noua atitudine a Uniunii Europene lasa toata responsabilitatea tarilor din Est , care vin cu handicapul mental , institutional si economic al comunismului . 
pot ele sa se transforme sau nu ? 
vestul da prin acest gest dovada ca le vrea . 
in mod normal , anuntul facut de Romano Prodi si invitatia la negocieri care va fi formulata in decembrie , la Helsinki , dezumfa si gogoasa cu desprinderea Transilvaniei si bagatelizeaza si teoria lui Huntington . 
si mai inseamna ceva greu de imaginat pentru multi dintre noi . 
ca granita de est a unei Europe unite va cobori de la Tarile Baltice prin estul Poloniei , estul Ungariei , pe malul Prutului si pe tarmul vestic al Marii Negre . 
nici in cele mai frumoase vise , romanii nu s - au putut inchipui pe o asemenea harta . 
ea reprezinta o revolutie in imaginea batrinului continent , care va putea fi , in sfirsit , o comunitate economica , legislativa , cu o singura moneda si va putea avea o coerenta politico - militara care sa ne includa . 
discursul lui Romano Prodi inseamna lansarea pe hirtie a primului tren utopic pentru incercatele tari din Est . 
va deveni el vreodata realitate ? 
numai Dumnezeu stie ! 
dar de incercat aceasta sansa unica , merita fara nici o umbra de indoiala . 
e ocazia noastra de a scapa de conditia de tara de mina a doua . 
e proiectul prin care generatiile viitoare vor putea fi parte din lumea atit de rivnita . 
procesul e insa complicat , greu de parcurs si aproape imposibil de mimat . 
pentru a valorifica noul desen european si pentru a - i da viata e nevoie de un efort teribil la nivelul intregii natii . 
e nevoie de politicieni veritabili , nu de caricaturi . 
de un alt mod de a gindi chestiuni esentiale . De institutii solide , de economie sanatoasa si de o legislatie de cristal . 
anuntul facut de Comisia Europeana e un mare semn de speranta . 
e ca o promisiune de necrezut , ca o invitatie onoranta si umilitoare in acelasi timp . 
ma , pirlitilor , va invitam la bal , dar nu intrati si nu pupati nici un dans decit daca va imbracati elegant si va purtati ca niste domni ! 
