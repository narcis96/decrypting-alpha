Furtunosul an politic 2003 a inceput cu un fis . 
ieri a avut loc o Delegatie Permanenta a partidului de guvernamint . 
ne asteptam sa aflam ce gindesc alesii partidului pentru accelerarea procesului de integrare in Uniunea Europeana si pentru ca ratificarea aderarii la NATO sa decurga fara probleme . 
subiectul a disparut ca prin minune . 
cit despre remanierea substantiala a guvernului , nici pis . 
care va sa zica , nici prioritatile pe care ni le - a anuntat presedintia dupa intilnirea dintre Ion Iliescu si Adrian Nastase nu mai sint valabile . 
erau pomenite , printre altele , anticoruptia , combaterea saraciei , remanierea substantiala . 
la Delegatia Permanenta insa , nimic din ce - a vrut unul si nimic din ce - a anuntat celalalt in materie de prioritati . 
de unde sa intelegem ca a ramas doar combaterea saraciei pe care o tot combatem de zece ani si mai bine , dar pe masura ce facem planuri politice , programe si promisiuni , ea creste . 
( pentru cei care trec prin guvern , parlament si alte functii publice , fenomenul de combatere a saraciei se incheie cu o inexplicabila imbogatire . 
) ca urmare , macar de ochii lumii , combaterea saraciei va continua . 
va ramine singurul punct valabil dintre cele mentionate ca prioritati . 
cum ? 
foarte simplu . 
se va mai alcatui un plan suplimentar de guvernare . 
executivul si partidul se vor concentra in acest an pe subiect . 
evident , de undeva , la sfirsitul anului , acest plan maret va fi incununat cu minimum o suta de mii de lei pe cap de locuitor . 
va fi crestere , va fi bunastare , vor fi de toate la economat , vor raporta partidul si guvernul . 
sa ne intoarcem la Delegatia Permanenta de ieri . 
anticipate nu , remaniere guvernamentala nu , lupta anticoruptie mai usurel ! 
de citeva luni , partidul stampilat cu eticheta coruptiei se tot chinuieste sa gaseasca o solutie . 
a facut tot felul de comisii de control pe care le - a trimis prin judete pentru a - i purica pe baronii locali . Nu pe ministri , nu pe secretarii de stat , nu pe directorii care hotarasc importurile sau contractele consistente . 
era vorba de clarificarea unor situatii dubioase in care au fost implicati niste pirliti ai partidului din teritoriu , fara functii la centru , fara posturi " grase " in institutiile centrale . 
de luni intregi , aceste cazuri se amina . 
totul se rezolva in zbor . Ca alimentarea si realimentarea avioanelor . 
si , ca din intimplare , ieri , intr - un ziar important , a aparut o pagina de publicitate dedicata judetului Vrancea . 
pentru buna intelegere a situatiei , reamintim cititorilor ca in Vrancea ctitoreste politic Marian Oprisan . 
" Vrancea a intrat in constiinta publica prin legenda . 
legenda Babei Vrincioaia care i - a dat osteni lui Stefan cel Mare pe cei sapte fii ai sai " , glasuieste reclama . 
sapte fii de la Vrincioaia , cu Oprisan opt , dat cu trup si suflet partidului . 
si , pentru ca legenda sa fie credibila , ni se arata in carne si oase cum auto - suspendatul din partid Marian Oprisan taie panglici cu Miron Mitrea ( lipsesc din fotografie Ristea Priboi si Gioni Popescu ) . 
baronii locali ramin cum au fost , ba ni se sugereaza ca s - ar putea sa fie mai mult decit atit . 
e clar . 
una zicea partidul de guvernamint la sfirsitul anului trecut , altceva glasuieste el la inceput de an . 
tare ma tem ca toate acestea sint semnele unei confuzii . 
arata a brambureala de prioritati . 
si , ca atunci cind iti dai cu stingu - n dreptu’ , orice ai face , toate incep sa mearga prost . 
