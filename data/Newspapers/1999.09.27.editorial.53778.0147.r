la Brasov e un fel de " mineriada " locala . Doua bande s - au hotarit sa - si faca singure dreptate . 
Valutistii au intrat in conflict cu cei care percep taxe de protectie . 
cei cu taxa de protectie au fost implicati , acum citeva luni , intr - un alt scandal , si sefii lor au fost arestati . 
procurorii i - au eliberat din cauza ca nu aveau suficiente probe si pentru ca " nu reprezinta un pericol social " . 
intre timp , oamenii lui Marius Ilie au continuat sa pretinda taxa de protectie . 
Valutistii , iritati la culme si exasperati ca procurorii nu intreprind nimic , s - au gindit sa - si faca singuri dreptate . 
si au inceput sa - si vineze adversarii . 
simbata si duminica , orasul a fost cuprins de teroare , primarul Brasovului sfatuind populatia sa nu iasa pe strada . 
politia , cu toate efectivele , a incercat sa pastreze calmul , in ciuda dotarii modeste si a faptului ca multi nu - si primisera lefurile . 
" mineriada " de la Brasov ( doar faptul ca nu se ataca primaria sau politia ii deosebeste de celelalte ) este cea mai mare tulburare locala a ordinii publice din noiembrie 1996 si pina acum si ascunde in cauzele ei vicii importante ale institutiilor statului . 
ele vin din modul in care este aplicata legea . 
abia acum , cind a izbucnit conflictul , aflam ca la Brasov se cer taxe de protectie . 
taxa de protectie este una dintre principalele caracteristici ale mafiei . 
ca atare , putem declara orasul ca fiind primul din Romania care tolereaza intr - o asemenea masura practici mafiote . 
de cind se intimpla asta ? 
de o luna ? 
de un an ? 
de cinci ? 
nu stim , dar faptul ca se practica ne trimite la institutii ale statului stricate pina in adincul lor . 
asta inseamna ca procurorii si politistii taie frunza la ciini . 
e cea mai indulgenta presupunere pentru ca , vrind - nevrind , trebuie sa ne gindim ca , de fapt , ciugulesc si de la unii si de la altii . 
altfel , cum s - ar fi putut ca numarul valutistilor si al celor care percep taxele de protectie sa fie de ordinul sutelor ? 
relatarile de la fata locului ne semnaleaza expectativa procurorilor si comportamentul ingaduitor al politistilor . 
ba se vorbeste insistent si despre neintelegerile dintre politie si Parchet . 
" farmecul " acestui razboi local ar fi sporit considerabil daca la Brasov s - ar fi tinut si consfatuirea anuala a procurorilor pentru a putea sa - i punem pe toti intr - o singura oala , mai ales ca " imaginea justitiei romane nu e cu nimic mai rea decit imaginea societatii " , dupa cum ne spune chiar procurorul general Mircea Criste . 
dar cel mai ilar lucru petrecut la Brasov tine nu de bataie , ci de negocieri . 
politia a ajuns sa negocieze cu cele doua bande , in loc sa intervina , sa le incarce frumusel in camioane si sa le calmeze la racoare . 
seful Politiei Brasov , Marius Bucur , a declarat ziarului nostru ca , in ciuda dorintei de a face ordine , politia nu este ajutata de cei in drept . 
ceea ce inseamna ca Parchetul General are nu doar un caz Craiova , ci si unul Brasov . 
mult mai grava decit amenintarile celor doua bande este neputinta structurilor statului . Iar aceasta vine de la virf . 
din moment ce capii institutiilor in cauza o scalda la fiecare defectiune si incearca sa paseze responsabilitatile , in cele din urma , mecanismul ramine doar cu functia sa decorativa . 
faceam la inceput o comparatie cu mineriada . 
cit s - a negociat cu minerii , in ciuda faptului ca ei comiteau o incalcare a legii , ordinea publica a fost mereu amenintata . 
la un moment dat , a fost pusa in pericol chiar stabilitatea statului . 
cind politia si - a facut datoria , lucrurile au revenit la normal . 
de ce acum s - ar ajunge la negocieri cu infractorii ? 
doar de teama lor ? 
sau pentru ca nu mai ameninta guvernul si presedintia , ci siguranta unor oameni obisnuiti din Brasov . 
inseamna ca bietul cetatean valoreaza mult mai putin decit " iubitele " noastre cirme nationale . 
el poate sa o incaseze , sa se teama , n - are decit sa stea mai mult in casa ca nu crapa ! 
Tratativele purtate cu infractorii sint doar un mod de a ascunde incapacitatea cronica de a restabili ordinea . 
ele ne mai arata ca Parchetul e de mamaliga , iar politia , de brinza . 
cel mai catastrofal rezultat al negocierilor ar fi ca infractorii aflati la aceeasi masa cu procurorii si cu politistii sa semneze un armistitiu . 
adica nimeni nu se baga pe terenul celuilalt . 
atunci chiar am sfeclit - o . 
desi ne - am alege cu ceva . 
am economisi niste bani . 
n - ar trebui sa mai dam statului nici o letcaie pentru ca , oricum , el nu ne apara . 
pe banii nostri , negociaza cu infractorii . 
