partidele politice din Romania au cam aceeasi hiba . 
au un sef mai in virsta sau binisor trecut de a doua tinerete . 
si omul nu se lasa . 
mai vrea un pic la putere . 
doar un pic , o luna - doua sau un an - doi . 
parca mai poate ! 
parca n - ar fi rau sa imbucure partidul cu marea sa experienta si intelepciune . 
si sa mai guste un strop din placerea de a conduce . 
cazul e valabil si la PNTCD , si la PDSR si la PNL . Doar Sergiu Cunescu s - a purtat ca un senior . 
si - a scos palaria si a salutat reverentios de despartire . 
daca taranistii si pedeseristii s - au resemnat pentru un timp , liberalii n - au odihna . 
nu de mult , Mircea Ionescu - Quintus a anuntat ca dupa alegerile generale se va retrage de la conducerea partidului . 
n - a curs multa apa pe girla ca venerabilul liberal s - a suparat pe Valeriu Stoica . 
fiind plecat in Germania , presedintele n - a stiut ca adjunctul sau a fost desemnat de catre Biroul Permanent Central ca unic negociator al PNL cu toate partidele . 
cum adica ? , a izbucnit Quintus la intoarcere . 
poate ma enervez si convoc un congres extraordinar la care sa - mi anunt candidatura pentru un nou mandat ! 
si fuga - fuga , presedintele a dat la loc comanda . Valeriu Stoica nu mai negociaza decit cu partidele din CDR , cu celelalte urmind sa se tirguiasca o echipa si numai in baza unui mandat conferit de Biroul Permanent Central . 
reactia presedintelui PNL vorbeste de la sine despre tensiunile existente in partid , dar mai ales intre presedinte si prim - vicepresedinte . 
Mircea Ionescu - Quintus ar vrea sa se retraga , dar sa ramina si factorul determinant ! 
al doilea vrea sa urce , dar sa nu fie luat la intrebari de ceilalti . 
prima concluzie simpla e ca , in Romania de azi , presedintele de partid face legea . 
e democratie , e transparenta , dar decizia o ia cel din virf . 
Mircea Ionescu - Quintus vrea sa fie si cirmaci , si spectator . 
de fapt , ar mai vrea un mandat , fara sa se intrebe care ar fi consecintele asupra formatiunii pe care o conduce . 
or , Mircea Ionescu - Quintus a fost si ramine suspect de relatii speciale cu Securitatea lui Nicolae Ceausescu . 
accesul la dosarele Securitatii i - ar putea crea probleme , mai ales acum , dupa ce a atras atentia asupra sa prin repetatele impotriviri la Legea dosarelor si la votarea Consiliului National pentru Studierea Arhivelor Securitatii . 
nehotarirea sa de a lasa partidul pe miinile unora mai tineri nu face decit sa - i diminueze sansele pentru un nou mandat si sa accentueze impartirea liberalilor in doua tabere . 
de partea cealalta , Valeriu Stoica se simte ingradit de aerul ocrotitor si sfatos al presedintelui . 
si nu mai poate zimbi la gafele sefului sau . 
in dorinta de a avansa spre sefia partidului , a facut o prostie cit un elefant . 
l - a impins in fata pe George Padure pentru candidatura la Primaria Capitalei , fara sa - si dea seama ca primarul de la sectorul 1 e mai mult o facatura decit un om politic de substanta si cu sanse reale de victorie . 
mai mult , Valeriu Stoica a transformat elefantul in balena in momentul in care a acceptat sa fie singurul negociator politic cu toate partidele . 
alesul lui Dumnezeu sa fi fost , si tot n - ar fi trebuit sa accepte asa ceva ! 
cind o multime de romani ajung sa fie reprezentati de un singur om incep banuielile . 
ce va spune acela la discutii ? 
ce hotariri va lua ? 
nu cumva pentru un post de ministru in orice guvern , Valeriu Stoica ar fi in stare sa faca un pact cu oricine , sacrificind interesele gruparii ? 
de aceea pozitia sa nici n - a rezistat mult . 
ceilalti au sarit ca arsi si l - au lucrat pe Valeriu Stoica la presedintele PNL . 
minima regula care cere sa nu negociezi niciodata singur a fost repusa in drepturi , Valeriu Stoica pierzind intr - un moment in care nu avea nevoie de asa ceva . 
faptul ca seful sau a amenintat cu readucerea lui Viorel Catarama e mai degraba o gluma . O faci doar cind te plictisesti de moarte sau cind vrei sa te razbuni . 
politicienii romani , pe masura ce imbatrinesc , dau tot mai multe semne ca se apropie de mintea copiilor . 
mai vor o zi de joaca , mai vor o minge , mai vor un cor de aplauze , visindu - se in anii de maxima agilitate cind ii driblau pe toti si inscriau spectaculos in poarta goala . 
bineinteles , in ovatiile multimii . 
