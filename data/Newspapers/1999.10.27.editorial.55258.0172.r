se intimpla des ca oameni despre care ne pregatim sa scriem un articol sa sune pentru a face demersuri de pace . 
ei sint obisnuiti cu ideea ca totul se poate aranja . 
cei mai coltosi ameninta in speranta ca vom da inapoi . 
altii fac promisiuni . 
cei mai abili trec totul intr - un limbaj de miere . 
ai zice ca sint curati ca lacrima si numai ziarul se impotriveste ca sufletul lor sa ajunga in Rai . 
domnul Mihail Ciupercescu ( pe care il cunosc doar reporterii " Evenimentului zilei " ) mi - a trimis o scrisoare de un umor nebun , dar si extrem de pretios . 
domnia sa , surprins de redactorii nostri in timp ce incerca sa vinda niste frigidere donate din Italia pentru romanii saraci , imi scrie despre caritate si despre clementa , citindu - l pe Karl Jaspers . 
caritatea fiind , in acceptiunea filosofului german , " cea care deschide spatiul unei dreptati nejuridice , contrapuse acelor reglementari umane , care , in aplicarea lor , prezinta neajunsuri si / sau nedreptati " . 
am tot citit fraza trimisa de domnul Ciupercescu si data ca fiind definitia lui Jaspers asupra caritatii . 
si jur ca , in afara de a ma scarpina dupa ureche , n - am inteles care poate fi legatura intre frigiderele italienesti , " afacerea " lui , saracii romani si " spatiul unei dreptati nejuridice , contrapuse acelor reglementari umane , care , in aplicarea lor , prezinta neajunsuri sau nedreptati " . 
la ce era necesara toata aceasta aiureala de text pentru a justifica o poveste dubioasa ? 
un functionar public de la Primaria Sectorului 5 Bucuresti a fost depistat de doi ziaristi incercind sa vinda 150 de frigidere , venite din Italia ca donatie pentru saraci . 
un om serios , in fata unei asemenea situatii penibile , isi da demisia si pleaca invirtindu - se . 
oricit ai rasuci opera unui mare filosof , tot nu poti gasi in ea o justificare pentru o gainarie . 
si daca totusi izbutesti , atunci ea nu depaseste conditia unei proptele pentru o constiinta strimba . 
tot domnul Mihail Ciupercescu zice ca " rolul Dumneavoastra ( n . n . - al ziaristilor ) se margineste doar la a indica o stare sau o actiune dubioasa , iar restul este problema justitiei sau a organelor idrept " . 
zisa Domniei sale este extrem de corecta . 
asta si facem . 
scriem azi ca un functionar public s - a pretat la o indeletnicire dubioasa . 
restul e treaba justitiei . 
in plus , noi ne mai intrebam daca domnul Ciupercescu , in aceeasi postura , nu s - a dedat si la alte fapte veroase ? 
si ca niste " animale " ( expresia ii apartine lui Ion Iliescu ) , mergem mai departe ! Nu ne limitam doar la a semnala . 
zicem ca este o mare nerusinare ca , intr - o tara cu atitia saraci , un functionar public , in loc sa se bucure ca poate face un bine , sa vrea sa scoata bani si dintr - o pomana ! 
dar pentru ca sintem ai dracului si nu putem tacea , mergem si mai departe si zicem ca domnul Ciupercescu nu e unicat . 
ca multi dintre functionarii publici se poarta ca niste lipitori . 
ca pentru orice prestatie care intra in obligatia lor incearca sa obtina si un profit pentru ei insisi . 
ba , cu incapatinare , mai facem un pas . Zicem ca aceasta atitudine s - a incetatenit de multi ani si asteptam ca CDR , o data venita la putere , sa izbuteasca o schimbare . 
sa arate oamenilor ca functionarii importanti numiti de coalitie nu mai sint ca flaminzii guvernarilor anterioare . Dar constatam ca nu s - a schimbat decit culoarea roiului de muste infometate . 
de fapt , zece ani de democratie n - au adus prea multe noutati in mintea unora . 
afacere si economie de piata au inca sensuri grotesti . 
sa vinzi ce nu e al tau , sa iei banii de la cineva si , daca se poate , sa nu - i dai nimic in schimb . Sa pirlesti pe oricine , indiferent daca e legal sau nu . 
un fel de codru in care cine poate oase roade , cine nu , isi scutura buzunarele . 
o disperare la limita salbaticiei si dincolo de orice perimetru al normelor morale ii mina orbeste in lupta pentru bani pe politicieni si functionari , incit nu stii unde duc toate . 
cu siguranta nu la ordine , nu la lege si nu la normalitate . 
sintem " doctori " in orice daca domnul Ciupercescu a revolutionat si caritatea . 
in Dictionarul enciclopedic definitia este clara : " Atitudine miloasa , plina de generozitate fata de cineva " . 
dat naibii trebuie sa mai fii ca , pentru a justifica o gainarie cu frigidere , sa schimbi si dictionarele , folosindu - te de un filosof german si zicind ca , de fapt , caritatea este " cea care deschide spatiul unei dreptati nejuridice " . 
