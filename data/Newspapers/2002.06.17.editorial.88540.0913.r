saraca si nevinovata societate romaneasca invata relele mult mai repede decit obtine performantele ! A prins gust de droguri , asasinate la comanda , mari inginerii financiare ! 
mai lipsesc doar jafurile armate asupra bancilor ( desi unii au inventat metode mult mai putin periculoase , in care in loc de pistoale si carabine sint folosite doar pixurile si aprobarile politice ) ! Am trecut rapid de faza curiozitatii si ne - am luat avint in retele de contrabanda , de distributie si in stimularea unui segment de consumatori . 
au fost vizati cei tineri si au fost atinsi fara prea mare dificultate , cita vreme preventia a fost la genunchiul broastei . In 12 ani ne - am trezit ca , din acest punct de vedere , am ajuns la nivelul Occidentului . 
atita doar ca la noi se vind droguri mai proaste si ca metodele de combatere sint departe de a fi comparabile . 
totusi , in ultima vreme , se vede o anume preocupare . Politia aresteaza tot mai des traficanti si le confisca marfa , descinde in locurile preferate ale drogatilor , la vama se mai agata cite un " pestisor " , fundatii particulare incep sa deruleze programe de prevenire , iar statul da atit cit poate pentru pregatirea politistilor , pentru infiintarea si dotarea centrelor de dezintoxicare . 
am vazut mai zilele trecute cum incepe sa functioneze prin scoli si un program de testare , dublat de unul de educare impotriva consumului de droguri . 
toate acestea sint citeva semne bune pe care nu le putem ignora . 
in acelasi timp , sirul de actiuni ale autoritatilor sau ale societatii civile nu este suficient pentru a lua " marele " turneu antidrog , organizat cu formatia 3 Sud - Est , ca pe o incununare apoteotica a campaniei . 
s - o fi dorit un important manifest muzical , dar pina la o reusita deplina mai ramin citeva necunoscute . 
in primul rind , ar trebui sa ne aducem aminte ca aceeasi formatie a fost capul de afis al unui lung turneu electoral al PDSR in toamna anului 2000 . 
si atunci , si acum a fost implicat " marele luptator " Costel Bobic . 
spre deosebire de data trecuta , cind Guvernul Romaniei , condus pe atunci de Mugur Isarescu , nu a dat nici un ban , pentru megaturneul incheiat simbata seara , guvernul Adrian Nastase a cheltuit cel putin 600.000 de dolari . 
si " cu participarea " aceluiasi Costel Bobic . 
or , de data aceasta , fiind vorba de fonduri publice , n - am avut parte de nici o transparenta . 
de ce 3 Sud - Est , de ce Costel Bobic , de ce un turneu muzical ? 
a lansat cumva guvernul , prin secretariatul sau general , vreo licitatie pentru cheltuirea celor 600.000 de dolari intr - o campanie antidrog ? 
poate ca erau inca alte zeci de fundatii , societati comerciale sau artisti care sa propuna variante mai ieftine si mai eficiente ! 
sau cu aceiasi bani se puteau pregati mai multi politisti ! 
cum Dumnezeu , asa , din senin , guvernul pune la cale un turneu national cu aceeasi formatie , 3 Sud - Est , si cu aceiasi oameni implicati si in campania electorala ? 
nu cumva mega - manifestarea muzicala a fost conceputa pentru a rasplati contributia la campania electorala , cind banii n - au ajuns pentru achitarea turneului ? ! 
Adolescentii s - au bucurat ca au putut sa vada un concert pe gratis . 
ar fi tipat cu acelasi entuziasm si in sprijinul naturii , si in apararea ciocanitoarei cu pene verzi ! 
de ce sa n - o fi facut si la un concert cu o deviza generoasa , dar in spatele careia trebuie sa banuim o simpla si cinica recompensa politica ? 
