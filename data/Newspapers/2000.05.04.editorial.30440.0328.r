stiti ce zice romanul despre unul aflat pe primul loc la fotbal sau in sondaje de opinie ? 
" al dracului ! " . 
or , Isarescu nu pare nici al dracului , nu da cu banii dupa spritangii si nu face pomeni la sindicate . 
de cind a venit la guvern , Mugur Isarescu nu pune la cale decit lucruri pe care , de obicei , romanii ar trebui sa le injure . 
reduce costuri , da afara oameni , se cearta pe bani cu ministrii , introduce amenzi pentru aruncarea gunoaielor , se ia de regiile cu cheltuieli mari . 
in mod normal , miscarile discrete ale premierului si aerul sau de domnisoara politicoasa ar trebui urmate de un potop de injuraturi de mama . 
culmea e ca nu - i deloc asa ! 
Mugur Isarescu , in ciuda masurilor nepopulare , continua sa fie pe primul loc in sondajele de opinie . 
pare un nonsens . Si , cu toate acestea , o logica exista . 
primul - ministru a inceput prin a introduce o relaxare fiscala . 
toata lumea a cirtit , dar pe ianuarie si februarie exporturile au crescut . 
Mugur Isarescu a anuntat deunazi o discreta crestere economica . Iata ca incepe sa se simta . 
si se nasc premise pentru o relansare chiar mai mare decit cea prognozata . 
premierul a anuntat si reducerea numarului de functionari guvernamentali . 
uite ca guvernul functioneaza bine mersi si cu oameni mai putini , si inca n - a fost trimisa la parlament o hirtie semnata cu numele lui Nicolae Vacaroiu - prim - ministru , cum s - a intimplat pe vremea lui Victor Ciorbea . 
nici negocierile cu FMI nu merg atit de prost cum le - ar fi facut unora placere . 
si asa am putea adauga tot felul de alte masuri , unele neasteptate sau impopulare si altele de - a dreptul banale . 
spre deosebire de predecesorii sai , actualul premier face mai putine valuri , dar se tine de o problema si o duce atit cit il tin curelele si sprijinul politic . 
si unde n - o poate clarifica pe termen mai lung , macar o misca putin . 
nu lasa lucrurile sa balteasca , sa se stringa mormane de hirtii si nu se scalda in declaratii sforaitoare si in conferinte de presa interminabile . 
cea mai hazoasa decizie a sefului executivului a fost insa ordonanta de urgenta cu gunoiul . 
chiar nu e treaba lui sa se ocupe de stringerea hirtiilor si de colectarea deseurilor . 
de - aia avem primari . 
si de aceea exista consilii municipale pentru ca sa adopte decizii , sa stabileasca masuri organizatorice , sa angajeze inspectori si sa instituie amenzi . 
in primavara aceasta multe orase din Romania aratau ca niste gropi de gunoi . 
mass - media a facut mai mult decit toti primarii la un loc . 
dar nici un consiliu localn - a pus la cale o strategie de ecologizare a urbei . 
a venit Mugur Isarescu , enervat de cine stie ce loc murdar prin care a trecut , si le - a dat tuturor mura - n gura o ordonanta de urgenta pe care sa se bazeze o noua atitudine fata de mediul inconjurator . 
va imaginati ca de indata consiliile locale au angajat inspectori si i - au inarmat cu chitantiere si procese - verbale pentru a - i sanctiona pe contravenienti ? Va inselati ! 
in Bucuresti si in multe alte orase , mizeria va ramine aceeasi . 
primarii si consilierii au treaba cu campania electorala . 
poti sa descarci camionul cu gunoi si in Piata Universitatii , si in Piata Victoriei , si in Piata Romana . 
nu se intimpla nimic . Eventual trece Mugur Isarescu pe acolo si se enerveaza . 
toate aceste situatii ne trimit la o concluzie . Pe Mugur Isarescu nu - l prea ajuta multi . 
nici ministrii responsabili cu restructurarile si privatizarile . Nici primarii raspunzatori de gestionarea localitatilor . 
nici sefii institutiilor mari ale statului . Ba isi cauta o noua slujba , ba se zbat sa stoarca ce mai e de luat pina cind s - o schimba puterea si vor fi trimisi la plimbare de succesori . 
nici opozitia nu e prea fericita de prestatia micutului . 
daca face prea multe lucruri bune incurca socotelile . 
dezastrul o sa para mai mic si procentele din sondaje vor scadea si ele pe masura . 
in ciuda masurilor nepopulare , romanii nu - l injura pe Mugur Isarescu pentru ca si - au dat seama ca , dupa multa vreme , au de - a face cu un om hotarit sa schimbe ceva ! Post - scriptum . 
un singur om are tot interesul sa - l ajute pe Mugur Isarescu . 
acela este Emil Constantinescu . 
nu ziarele si televiziunile , nu partidele politice , nu ministrii si nu primarii . 
doar presedintele Romaniei vrea cu disperare ca Mugur Isarescu sa reuseasca sa infringa inertia care s - a instalat peste tot . 
daca izbuteste sa treaca macar citeva lucruri importante de pe minus pe plus , atunci romanul va simti asta si va incepe sa se scarpine in ceafa , zicind , parca se schimba ceva ! 
dar nu din cauza partidelor ! 
