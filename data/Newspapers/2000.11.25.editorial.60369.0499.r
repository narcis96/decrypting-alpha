Ion Iliescu a lipsit joi seara de la dezbaterea finala , organizata de PRO TV . 
el n - a participat nici la precedenta emisiune de la acelasi post de televiziune , sub pretextul ca nu se duce la asemenea " circuri " . 
astfel , in toata campania electorala din acest an , Ion Iliescu a fost vazut doar la o emisiune " aranjata " la TVR ( cu Ralu Filip si Ion Cristoiu ) , o alta inregistrata , la Antena 1 , si la doua finale , una la Romania 1 si alta la Antena 1 . 
participarea la TELE 7abc in ultima zi de campanie nu poate fi luata in seama . 
asadar , in plina dezbatere despre nevoile Romaniei pentru urmatorii ani , Ion Iliescu a iesit cu adevarat la doar doua intilniri televizate cit de cit mai ample . 
dar si acestea au fost " cuminti " in ceea ce - l priveste . 
nu i - au pus vreo problema . 
n - au aratat ca merita intr - adevar pozitia fruntasa din sondaje . 
este vorba de o intimplare sau de o strategie abila ? 
pentru a intelege mai bine absenta lui Ion Iliescu de la dezbaterea de joi seara , ar trebui sa ne intoarcem cu ceva timp in urma . 
in acesti ultimi patru ani , PRO TV nu l - a menajat nici o secunda pe presedintele PDSR . 
nu l - a iertat deloc . 
de cite ori a putut , l - a taxat , l - a tuns sau l - a luat in bascalie . 
nu putine au fost situatiile in care partidul a fost impins sa contraatace , si reprezentantii de frunte ai PDSR au luat pozitie impotriva postului . 
toate acestea l - au dus pe septuagenarul presedinte al partidului la o anume exasperare si i - au indus un sentiment revansard . 
faptul ca PDSR a invocat de mai multe ori datoriile catre stat ale PRO TV si ale grupului MEDIA PRO ne face sa credem ca , in cazul unei victorii la alegerile de duminica , postul de televiziune va fi chemat sa dea socoteala sau va fi obligat sa - si schimbe politica . 
aici trebuie cautata explicatia pentru absenta lui Ion Iliescu de la dezbaterea finala , iar nu in atitudinea lui fata de Florin Calinescu . 
cit il priveste pe acesta din urma , el a reusit sa salveze emisiunea ca spectacol . 
chiar nu poate fi considerata un esec artistic . 
a avut umor , a avut suspans , ba chiar a avut si un moment de mare frumusete . 
Florin Calinescu s - a intors impotriva publicului sau fiindca acesta a aplaudat reflex cind se vorbea despre tinarul injunghiat la Craiova . 
in schimb , din punctul de vedere al alegatorului asezat in fotoliu ca sa urmareasca ultima dezbatere si sa ia o decizie pentru votul de duminica , infruntarea de la PRO TV n - a depasit datele unei emisiuni distractive . 
din acest punct de vedere , dezbaterea finala s - a dovedit o caciula prea mare pentru cunoscutul actor . 
una e sa te strimbi , sa mai faci o gluma , sa mai scapi o replica spumoasa , si altceva e sa concepi si sa conduci o confruntare hotaritoare si pentru candidati , si pentru evolutia scenei politice . 
ce avea farmec in alte emisiuni , in cea de joi a aratat doar a nepricepere . 
lucrurile extrem de importante pentru Romania nu pot fi totusi expediate in glumite , cioace , bancuri si discursuri patetice ( care la Florin Calinescu se cam tin lant in ultima vreme ! ) . Sa revenim totusi la Ion Iliescu . 
n - a ajuns serviciul enorm facut de actuala putere . 
in greselile acesteia se afla toate secretele revenirii batrinului lider . A mai contribuit si socul mass - media . 
speriate de revenirea in forta a lui Ion Iliescu , acestea au uitat sa mai formuleze intrebari serioase , sa - l puna pe presedintele PDSR in situatia de a - si justifica , apara si argumenta oferta electorala . 
asa am ajuns sa avem in Ion Iliescu un potential cistigator fara sa cunoastem cu adevarat programul sau . 
ca persoanele aflate in dificultate se vor bucura de mai multa grija , ca privatizarea va fi facuta mai atent , ca ne vom integra , dar cu demnitate , in NATO si in UE e prea putin si prea general . 
de fapt , nu avem de - a face cu nimic nou fata de 1996 . Nici ca discurs , nici ca program , nici ca viziune . 
or , asta am asteptat de la aceste dezbateri finale pe care Ion Iliescu le - a evitat cu abilitate sau le - a negociat in asa fel incit sa nu aiba parte de o adevarata confruntare . 
din punctul sau de vedere , o campanie electorala veritabila nici n - a avut loc . 
ar fi putut sa treaca prin ea si sa ramina in aceeasi pozitie in sondaje si daca n - ar fi aparut la nici o televiziune . 
Romania voteaza miine un om care a fost pe nesimtite absolvit de trecut . 
mai mult , el n - a fost pus in situatia de a raspunde serios si la obiect nici in legatura cu viitorul . 
