miine - poimiine se joaca soarta razboiului din Afganistan . 
daca intr - o saptamina interventia militara a aliatilor nu poate pune pe butuci armata talibanilor si pe Bin Laden , atunci avem a ne astepta la un razboi lung si chinuitor . 
nu ma refer la cel financiar , de blocare a conturilor , sau la cel informativ . 
e vorba de luptele propriu - zise din muntii afgani . 
vine iarna . 
cine rezista la peste 4.000 de metri altitudine intr - o ofensiva continua impotriva unor oameni care sint aparati de fiecare pietroi , de fiecare pestera , de fiecare capcana a locului ? 
vor rezista comandourile superantrenate ale englezilor si americanilor ? 
n - au reusit rusii , care maninca frig pe piine . 
acum zece ani au capotat lamentabil . 
daca bombardamentele aeriene nu paralizeaza puterea militara a talibanilor si a lui Bin Laden , utilizarea trupelor de uscat ( chiar daca ar fi fost antrenate pe Marte ) are putine sanse de izbinda . 
de fapt , de la Napoleon sau Hitler - in Rusia , la americani - in Vietnam si pina la rusi - in Afganistan , nimeni n - a reusit victorii zdrobitoare pe pamint strain . 
si inca un lucru . 
talibanii nu sint mercenari . 
nu au comportamentul soldatilor cu stat de plata , care , la o adica , renunta la solda si se considera invinsi sau , pur si simplu , o iau la sanatoasa . 
cei mai multi sint fanatici . 
in lupta lor sinucigasa , chiar daca pare a fi o aventura iresponsabila , e o credinta nestramutata , ce depaseste cu mult ratiunea . 
un asemenea om , chiar ranit de moarte , daca totusi mai sufla , te poate ucide . 
cum se poate obtine o victorie categorica impotriva unor astfel de luptatori inversunati ? 
nici legati sau torturati nu vor accepta ca , o data eliberati , sa renunte la actele teroriste . 
singura solutie ar fi lichidarea lor fizica . 
adica un macel cu zeci de mii de victime . 
ar fi o oroare pentru lumea civilizata . 
si nu stiu daca isi poate permite asa ceva . 
cu alte cuvinte , s - ar putea sa nu asistam la o victorie rapida si totala , ci la un razboi lung , de uzura , care , in ciuda formelor complexe , sa dureze ani si ani , pina cind aliatii vor obosi sau se vor plictisi . 
istoria ne trimite aproape obligatoriu spre o astfel de desfasurare . 
in plus , e greu de imaginat ca , atunci cind au planuit atacul de la World Trade Center , autorii s - au gindit ca va urma o perioada de chicoteli si jucat tontoriul pe steagul american . 
sigur au prevazut ca va veni o riposta . 
dupa singele rece cu care au planuit totul este de crezut ca au gindit si mutarea urmatoare . 
dar nu mai au de - a face cu o America adormita si preocupata de meciurile de baseball sau de baschet , ori de cine stie ce alte amuzamente . 
cu toata starea de alarma in care se afla aliatii , Bin Laden trebuie sa faca ceva . 
va fi tot atit de socant ? 
daca razboiul acesta purtat mai mult din aer nu se incheie in citeva zile , multi dintre fundamentalisti si chiar nefundamentalisti , dar musulmani , vor depasi momentele de soc , vor renunta la ratiune si vor reduce totul la credinta . 
Oriciti sefi de state arabe vor sustine campania antiterorista , simpatia multimii va aluneca si mai puternic spre talibani . 
si atunci , toate previziunile pot sari in aer . 
eu zic sa ne rugam ca razboiul sa se termine in citeva zile . 
