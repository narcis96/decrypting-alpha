e deja celebra gluma cu " pune mina pe carte " . 
o mama ii zice fiului : " Mai lasa dracului televizorul ! 
pune si tu mina pe - o carte si fa niste cornete ca sa vindem seminte " . 
e vorba despre un baiat care nu - si mai poate lua ochii de la televizor . 
or , cei mai multi ne petrecem zilele captivati de programele tv . 
Seriale , filme , topuri muzicale , orice , alergam ca disperatii de pe un canal pe altul . 
scoala mai rar , lectura la fel , iar munca - de la caz la caz . 
ii zici unui baiat sa mai treaca si el pe la biblioteca . 
ride ! 
vrea sa devina cintaret . 
sora lui se viseaza manechina . 
tatal vrea sa cistige la Loto si sa traiasca din dobinda . 
mama se uita la telenovele . 
sufera pentru nu stiu ce pipita nefericita din Argentina . 
si planurile pe care le fac au ceva de basm . 
tata zice ca , daca n - are noroc la Loto , ar accepta si sa sape tuneluri in Elvetia , cu cinci mii de dolari pe luna . 
mama e neincrezatoare intr - o diploma de facultate . 
si daca nu se lanseaza fetita in manechinarit , macar de - ar putea intra pe la o televiziune sa prezinte ceva . 
o vede si pe ea un sponsor strain si se marita in Italia . 
frigul nu - i mai atinge . 
cind viseaza atit de frumos , foamea sta departe , saracia devine suportabila . 
si oricit ai incerca sa le explici acestor posedati de visare ce se intimpla cu ei , care sint cauzele si ce se poate face pentru a iesi din fundatura , te lovesti de dorinta lor nebuna de a se refugia in iluzie . 
sa pice o pleasca ! 
financiara , sentimentala , profesionala , orice . 
dar , chiar daca s - ar intimpla asa ceva , tot n - ar reusi sa - i trezeasca pe unii . 
parca tot mai dulce e visarea . 
de ce nu se intelege Nicole Kidman cu iubitul ? 
ce a patit Tom Cruise cind s - a intilnit cu prima sa dragoste ? 
de ce n - are noroc nici fiica lui Elvis Presley ? 
ce i - a cumparat dansatorul Gogu cintaretei Miti de ziua ei ? 
de ce s - a tuns David Beckham ? 
o tara de saraci , prizoniera a povestilor de doi lei ! 
asta este Romania . Asa e si in America Latina . 
sa visezi ca faci dragoste , sa visezi ca maninci , sa visezi ca faci bani , sa visezi ca ai succes . 
dar pentru toate acestea sa nu misti un deget , ci sa tot stai in fata televizorului , sa citesti reviste cu dulcegarii si birfe . 
si , din cind in cind , sa te scufunzi intre copertele unei carti pe care poti vedea o femeie cu sini cit galetile si un pistol care fumega . 
ce - i asta daca nu boala saraciei ? ! 
un refuz violent de a accepta realitatea care musca din noi in fiecare secunda , o minimalizare a problemelor care se ivesc la tot pasul . 
in loc sa incercam sa gasim explicatii si , mai apoi , solutii , noi ne refugiem intr - un sirop sufletesc si intr - o apa de trandafiri in care ne clatim creierii . 
si , din cind in cind , la cite un soc mai puternic , revenim cu picioarele pe pamint . Dar numai pentru a ne plinge , pentru o nesfirsita vaicareala despre ratare , nedreptate si nenoroc . 
oricit ar parea de straniu , in vremuri grele creste consumul de iluzii si scade vertiginos apetitul pentru realitate . 
in tranzitie , pina si facutul cornetelor dintr - o biata carte pare a fi un adevarat chin . Pe cind o telenovela , o birfa de vedete , un sprit sau un dat in cafea intrec cu mult bogatia si din Beverly Hills , si zilele de alergatura chinuitoare ale Gabrielei Szabo , si disperarea agentilor de la bursa londoneza ! 
