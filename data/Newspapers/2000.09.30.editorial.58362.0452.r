la o prima vedere , Singapore este un oras socant si , in acelasi timp , de neinteles . 
e mai bogat decit toate metropolele Asiei de sud - est desi exista de doar 200 de ani ! 
aici , cel mai cunoscut personaj este Sir Thomas Stamford Raffles , care a si pus bazele orasului la 1819 . 
totul ii poarta numele . 
si cladirile vechi , si bulevardele importante , toate sint legate de figura acestui englez iubitor de margini de lume . 
Singapore e , in acelasi timp , si o tara puternica , si un oras care rivalizeaza cu New York - ul . 
dar mult mai curat si mult mai ieftin . 
metropola americana , ca si multe alte capitale europene , arata cam nematurata . 
la Singapore , toate sint mai ieftine , cu exceptia amenzilor . 
o tigara aruncata pe jos te costa , in unele locuri , peste 600 de dolari americani , iar ca sa ajungi cu masina in zona centrala , la orele de virf , platesti de fiecare data doi dolari . 
doar seara e mai ieftin . 
daca tai un copac , amenda e la fel de mare ca in SUA . 
daca tai doi , faci puscarie . 
daca tai trei , pe linga anii de detentie , te poti alege si cu citeva lovituri . 
la orice condamnare , judecatorul iti poate da si un supliment in bataie . 
bataia este si ea gradata prin numarul de loviri . 
se executa cu bete lungi si zdravene din bambus . 
de exemplu , nu poti fi condamnat la doua luni de inchisoare si cinci lovituri . 
ca sa te vindeci de o singura lovitura , ai nevoie de lunile din pedeapsa . 
la izbirea pe fund , de regula , condamnatului ii crapa carnea si ii trebuie timp sa se refaca . 
decit sa incaseze trei luni si doua lovituri , mai bine sta omul inchis o perioada dubla . 
sa fie pedepsele neiertatoare cauza acestei discipline de fier ? 
poate frica de bataie sa umple cu flori un oras - tara de numai 647 de kilometri patrati ? 
poate frica sa faca un oras de chinezi si malaezieni destul de saraci sa arate ca un oras de bogati ? 
la sfirsitul celui de - al doilea razboi mondial , dupa eliberarea de sub ocupatia japoneza , Singapore ajunsese o ruina . 
in 1999 , Produsul Intern Brut in Singapore a fost de peste 30 miliarde dolari SUA . 
pe cele 60 de insule mici , care apartin tot de oras , se asambleaza calculatoare , se creeaza soft , se produce tehnologie , dar si imbracaminte . 
nu exista otelarii , fabrici de ciment , combinate chimice si fabrici de utilaj greu . 
la momentul potrivit , cineva a fost destept si a stiut sa opteze . 
in 1999 , orasul a fost vizitat de sapte milioane de turisti care au adus venituri de sapte miliarde de dolari SUA . 
cum Dumnezeu s - a putut ajunge aici ? 
un oras de vis si un nivel de trai pe care nu l - a putut atinge nimeni in zona ! 
cu siguranta ca frica de asprele pedepse nu are nici o legatura cu aceasta minune ! 
ce poate face un roman , dupa miezul noptii , la etajul treizeci al unui hotel din Singapore ? 
nu exista viata de noapte ca in Bucurestii batuti de ciini si cersetori ! 
sta si se uita la alti zgirie - nori ca niste cutii de sticla , in care se oglindeste luna si , doua secole mai tirziu , il imita pe Dinicu Golescu cel mirat prin Europa si se intreaba : astia cum au putut , si noi nu ? 
si de ce au reusit , in vreme ce aceleasi natii n - au izbutit nici ele sa se apropie de miracolul economic din Singapore . 
sint si mai mari , si mai bogate , sint si vecine , dar nu se apropie nici pe departe . 
se zice ca pe singaporezi i - a schimbat un englez care s - a indragostit de locuri . 
citi englezi , si nemti , si francezi nu s - au indragostit de Romania si n - au putut face atitea corectii spectaculoase ! 
si daca oamenii sint la fel peste tot in lume , iar diferenta nu sta decit in felul in care ei se organizeaza ? 
dar capacitatea de a participa cu devotiune la viata comunitatii reprezinta o trasatura a gindirii . 
faptul ca Singapore este alcatuit din aceleasi nationalitati ca si tarile vecine te obliga insistent sa te gindesti la ideea ca bogatia vine din organizare . 
organizarea vine din gindire . 
asta inseamna ca saracia si bogatia vin din acelasi loc . 
ca ele sint doar consecinta unui mod de a fi . 
concluzia ar fi de - a dreptul nemiloasa . 
sintem mai saraci pentru ca gindim mai sarac . 
suna ca o jignire colectiva . 
ne - am putea scuza cu eternul siretlic de a da vina pe altcineva : nu noi sintem vinovati , ci politicienii ! 
ei nu ne invata , ei nu ne arata , ei nu fac legi ! 
si daca gindirea saraca e si la ceilalti ! Mai avem un siretlic . 
punem vina pe blestemele istoriei ! 
dam fuga la spiritul Mioritei si ne salvam cu plinsul in varianta sa geo - politica ! 
si daca nu ne ajunge , mai este o solutie de rezerva ! 
sa - l urim pe cel care ne - o spune verde in fata ! 
sa - l transformam in dusman de moarte al natiunii ! 
e mult mai usor decit sa ne adunam nemultumit cu nemultumit , nefericit cu nefericit si , in locul rafuielilor cu ungurii si cu americanii , sa ne apucam de luat aurolacii pe la case , de strins ciinii vagabonzi , de maturat in fata casei , de astupat gropi , de ars gunoaie . 
decit sa facem toate acestea , ca primi pasi ai unui copil care invata sa mearga , mai bine ii urim pe singaporezi sau spunem bancuri cu chinezi , si tot noi , seara tirziu , obositi de gilceava si sporovaiala , ne intrebam : cum naiba aia pot , si noi nu ? 
cind vom accepta ca saracia si bogatia vin si din modul de a gindi al fiecaruia dintre noi , de a doua zi , dis - de - dimineata , va fi altfel ! 
