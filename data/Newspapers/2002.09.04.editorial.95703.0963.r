daca , luni , si - au pus flori pe mese , au ridicat pixurile si dosarele de la magazie , au montat firma si au deschis caietul cu numerele de intrare si iesire ale documentelor oficiale , putem zice ca a inceput sa functioneze o noua institutie romaneasca : Parchetul National Anticoruptie . 
am zis romaneasca pentru ca functioneaza si in alte tari , dar e musai ca ea sa aiba si specific local , un strop de originalitate . 
este vorba de un fel de Parchet pentru cazuri mai dificile . 
aceia , sireacii , se speriau mai ales de numele ce trebuiau investigate . 
de altfel , hiba campaniei anticoruptie venea chiar de la faptul ca un dom’ procuror era silit sa amestece preocuparea pentru un caz cu violatori cu cea pentru unul cu " gauri " de zeci de milioane de dolari , date amaritului de stat roman . 
de alaltaieri cica , 75 de procurori " cu inalta calificare profesionala " , plus 150 de politisti ( care sa - i pazeasca si sa sperie ) , vor lua cu asalt dosarele complicate si care implica bani multi . 
in sfirsit , lupta anticoruptie are un organ ! 
pina acum , fenomenul se intindea in voie pe unde mirosea a malai si nu avea cine sa se ocupe de el . 
acest Parchet National Anticoruptie s - a nascut si ca urmare a presiunilor externe . 
comunitatea euroatlantica a dat destule semne de exasperare . 
coruptia din Romania a devenit o marca , iar PNA este chemat sa ne scape de aceasta riie . 
dupa tam - tam - ul cu care a fost infiintat si lansat , dupa toate cele petrecute in cei 12 ani de circ , am putea sa socotim existenta acestei institutii drept un fapt salvator . 
ceva ma face sa fiu insa extrem de retinut , mai ales ca stiu , din copilarie , ca nu este frumos sa izbucnesti in ris cind toata lumea vorbeste de lucruri serioase . 
as zice chiar grave . 
or , acest Parchet National Anticoruptie are ceva comic . 
el a fost pus la cale de ministrul justitiei , Rodica Stanoiu , si de procurorul general al Romaniei , Tanase Joita . 
bunul simt ne obliga sa - i creditam pe cei doi cu o intentie pozitiva . 
au facut ce stiau si ce puteau . 
acelasi bun simt ne obliga insa sa ne intrebam daca in perioada de cind ei au preluat pozitii - cheie in justitie , in domeniu s - au produs schimbari spectaculoase . 
in bine , desigur , si cu referire la anticoruptie . 
pai , nu ne ramine decit sa constatam contrariul . 
n - am avut parte decit de anchete bazate pe dusmanie politica si de rezolvari spectaculoase in cazurile de veresie . 
coruptii partidului de guvernamint au fost spalati , parfumati si relansati , cei ai opozitiei au fost strinsi cu usa , terfeliti si bagati in sperieti . 
restul campaniei anticoruptie s - a limitat la pirliti si cacanari . 
nu este , asadar , cit se poate de logic sa tragem concluzia ca activitatea la PNA va functiona exact ca si in cazul combaterii fenomenului in institutiile conduse de cei doi amintiti mai sus ? ! 
sa nu zica vreun cazut din luna ca in Romania PNA va functiona altfel decit romaneste ! 
va fi ultima institutie abilitata sa puna stampila nevinovatiei pe marii clienti ai puterii si pe marile afaceri ale acesteia ! 
am inaugurat Parchetul National Anticoruptie , o institutie utila societatii moderne , supusa inca de la nastere unui fenomen de romanizare . 
daca Tribunalul de la Nürnberg s - ar fi inaugurat la Bucuresti , cu siguranta ca n - ar fi existat nici un criminal de razboi . 
