ce parere aveti despre faptul ca din aceste zile sintem confrati cu Vladimir Voronin ? 
" Volodea , draga , noi , romanii . " , nu stiu cum va suna , dar , scris , arata prost ! 
sigur , ca locuitori ai planetei si in raport cu martienii , sintem frati si cu Volodea Voronin , mai ales ca facem parte din aceeasi familie mare a limbilor indo - europene . 
dar cu fratietatea e ceva mai greu si mai complicat . 
cu gindirea e si mai si . 
Volodea Voronin zice : " Capitalismul , ca sistem economic si social , nu are perspective . 
viitorul apartine acelei orinduiri pe care am pierdut - o " . 
si mai ziceau unii ca nostalgia e doar un efect de memorie , care se subtiaza cu vremea pina la disparitie . 
uite ca nu - i asa , si ca un partid comunist , care marseaza pe aberatiile trecutului , poate ajunge la putere in chip democratic . 
nu adus cu tancurile , nu impus de steluta calauzitoare , ci instaurat prin votul popular . 
Vladimir Voronin zice ca a fost pentru prima data cind " poporul s - a ridicat din genunchi " . 
frumoasa propozitie , ca in montajele literar - artistice despre 23 August ! 
e o tehnica de a " peria " populatia , pe care n - am mai auzit - o de la nea Nicu si de la marxism - leninism . 
in realitate , ce vede tovarisci Voronin drept o " ridicare din genunchi " e prima ingenunchiere din acest mileniu si cea mai stranie din ultimele decenii . 
din cauza saraciei , a intelegerii proaste a libertatilor individuale , din cauza neputintei de a gasi o cale spre valorile democratiei si ale economiei de piata , o populatie indoctrinata timp de o jumatate de secol se intoarce la trecut . 
numai din cauza foamei , numai din disperare , numai din slabiciune . 
victoria Partidului Comunist din Moldova are la baza speranta desarta a celor de peste Prut ca s - ar putea intoarce la vremurile bune in care Rusia le purta de grija . 
un fel de Lukasenko , dar fara chelie si aratind ca un activist de raion , le - a vindut moldovenilor iluzia ca iesirea lor in lume n - are nici o sansa cu limba romana , pe care nu o intelege nici francezul , nici italianul . 
in schimb , folosind limba rusa poti sa vorbesti linistit si cu malgasii si cu japonezii . 
si aberatia asta a tinut ! 
aceste alegeri din Moldova ne dau o prima lectie amara . 
ea ne arata ce se poate intimpla intr - o tara in care democratia e terfelita , orgoliile politicienilor sint exacerbate , coruptia e ridicata la rangul de mod public de a fi . 
nici situatia dificila a altor regimuri comuniste de pe glob ( Coreea de Nord sau Cuba ) nu i - a impresionat pe moldoveni . Nici lipsa de libertati a fostului sistem comunist , nici abundenta de promisiuni electorale desarte . 
nimic , nimic ! 
de fapt , moldovenii au ales Partidul Comunist pentru ca n - au avut un partid turc la Chisinau . 
daca ar fi existat , si acesta le - ar fi promis bunastare , inclusiv o unire cu Turcia , cu siguranta ca voturile s - ar fi distribuit altfel . 
rezultatul alegerilor din Moldova marcheaza si falimentul politicii romanesti fata de fratii nostri de peste Prut . 
e pentru prima data cind populatia , amenintata nu doar de privatiuni economice , alege altceva si uita de patria mama . 
Voronin vorbeste ( conform voturilor obtinute ) in numele a mai mult de jumatate din electorat . 
cita vreme moldovenii nu l - au trimis la plimbare pe cel care mai tine portretul lui Lenin pe perete inseamna ca , din disperare , sufletul lor , instrainat de limba materna , s - a reintors la limbajul marxism - leninismului . 
in acelasi timp , zona de influenta a Moscovei se extinde pina sub ochii granicerilor romani . 
de fapt , nici n - a pus mina bine pe manetele cirmuirii ca victoriosul in alegerile din Moldova a si inceput sa se ratoiasca la Romania . 
deja e deranjat de ideea ca s - ar mai putea vorbi despre doua state romanesti , ca si cum aceasta ar contine in sine saminta unei mari nenorociri . 
daca ne gindim ca vorbeste " romanul " Vladimir Voronin , atunci ar trebui sa intelegem . 
si ar mai fi ceva de spus ! 
cind s - a vorbit despre utilizarea limbii maghiare in unele localitati din Romania , Corneliu Vadim Tudor a facut ca magarul inainte de ploaie . 
cind se pomeneste despre introducerea limbii ruse ca cea de - a doua limba oficiala in Republica Moldova , Partidul Romania Mare , si Corneliu Vadim Tudor , si Leonida Lari , si Gheorghe Funar , si Adrian Paunescu nu zic nici pis . 
nici victoria Partidului Comunist nu - i misca , de parca ar fi asteptat - o si ei . 
nu cumva e o legatura intre toate acestea ? 
nu cumva sub denumirea generica si draga noua de atitea secole , " Romania Mare " , se ascunde de fapt un alt concept care s - ar putea numi " Romania Rosie " ? 
