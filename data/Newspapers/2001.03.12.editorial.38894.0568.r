geaba am scris de mai multe ori in " Evenimentul zilei " ca lucrarea " Supliciu " de Constantin Brancusi nu valoreaza o jumatate de milion de dolari . 
pentru a arata ce mare patriot si harnic ministru al culturii este , Ion Caramitru a facut tot ce a putut ca guvernul sa plateasca enorma suma . 
pentru aceasta a infiintat o comisie de evaluare si , folosindu - se de numele personalitatilor incluse , a crezut ca poate da greutate pretului , in ciuda faptului ca la o cercetare mai atenta nu se ajungea nicicum la atitia bani . 
s - au facut hirtiile , s - au creat aparentele unei mari lovituri , dar achizitia aceasta continua sa nu miroasa a bine . 
nu pentru ca am aduce in tara inca o piesa de Constantin Brancusi . Doamne fereste ! 
si o fotografie in plus e pretioasa . Dar nu cumparata cu sute sau cu milioane de dolari . 
poate sa aiba dosarul achizitiei statuii " Supliciu " toate hirtiile necesare , de la Gaesti pina la Papa . Noi tot ne vom stradui sa - i demonstram maruntului ministru ca isprava sa e dubioasa si ca ramine tot un copan cultural de conjunctura . 
ba , chiar continuam sa raminem banuitori ca pretul a fost supraevaluat din cine stie ce ratiuni si aducator de bucurie pe capul cine stie cui . 
ca sa ne arate ca politicianul roman nu sare de o anume conditie , indiferent ca vine din teatru sau din istoria artei , Razvan Theodorescu ( alaturi de Ion Iliescu si Adrian Nastase ) s - a asezat si el in fruntea " Anului Brancusi " ( de parca l - ar fi inscris in PDSR si pe marele sculptor ) si a anuntat ca va cumpara orice alta lucrare . 
si , ca sa - si arate straduinta si dragostea fata de opera lui Brancusi , a si anuntat achizitionarea unui " Cap de copil " la un pret pe care romanii , din patriotism , il pot accepta . 
dar suma aceasta nu poate decit sa stirneasca zimbetul colectionarilor de arta si al expertilor . 
e vorba iarasi despre un pret umflat . 
umflat doar din dragoste de Brancusi , umflat doar pentru ca guvernul Nastase are bani si n - are pe ce - i cheltui ? 
sau pretul anuntat de Razvan Theodorescu pentru " Cap de copil " e mai mare din aceleasi ratiuni ca si in cazul lucrarii " Supliciu " ? 
faptul ca aceste opere au fost oferite si altor amatori de arta , la sume mult mai mici , ne duce si de asta data cu gindul la posibilitatea unor aranjamente de culise . 
e Razvan Theodorescu expert in materie de preturi la sculpturi ? 
sint specialisti cei care si - au pus semnatura pe procesul - verbal al Comisiei de achizitionare constituita de Ion Caramitru ? 
nici vorba ! 
membrii comisiei sint muzeografi , critici de arta , dar novici in materie de tranzactii pe piata de arta . 
ce ne roade pe noi ? 
nu " Anul Brancusi " , ci folosirea acestei ocazii pentru ca banii publici sa o ia pe diferite drumuri fara nici un control si fara o acoperire temeinica . 
miine , poimiine se va cumpara si o scrisoare de Mihai Eminescu cu un milion de dolari , sau o palarie a lui Ion Luca Caragiale cu cinci sute de mii de franci elvetieni si asa mai departe . 
romanii , din respect pentru clasicii lor , nu vor zice nimic . 
dar in spatele acestui comert cu sentimente si valori de patrimoniu se ascunde de fapt altceva . 
si daca Mugur Isarescu si Decebal Traian Remes au facut o prostie si s - au lasat imbroboditi de Ion Caramitru ( daca nu cumva stiau si ei ceva in plus despre conditiile achizitiei ) , de ce Adrian Nastase si Ion Iliescu l - ar lasa pe Razvan Theodorescu sa faca acelasi lucru ? 
( oare nu stiu si ei ceva in plus ? ) " Anul Brancusi " e un bun prilej de cunoastere a unui titan din cultura romaneasca si universala . 
poate asa nu vom mai avea compatrioti care sa fure chivotul bisericii ctitorite de maestru . 
dar , in acelasi timp , nu poate fi pretext pentru cheltuieli nejustificate . Doar daca Brancusi a fost inscris in PDSR . 
si noi nu stim . Atunci da , guvernul Nastase poate oferi si un milion de dolari pe o tesla din atelierul lui Brancusi , din Paris , de linga Centrul Georges Pompidou . 
atunci da , merita banii ! 
si ar trebui inscris si Caragiale in acelasi partid ! 
