in martie 1996 era tot greva la metrou . 
in 5 ale lunii de atunci , guvernul analiza programul de restructurare si redresare financiara de la Metrorex . 
tot atunci , conform unui raport elaborat de o comisie a Camerei Deputatilor , metroul trebuia sa treaca la SNCFR . 
Nicolae Vacaroiu declara ca " Nimeni nu e obligat sa lucreze la metrou " , iar Adrian Nastase a fost si mai categoric , spunind , in 5 martie 1996 , ca " greva de la metrou reprezinta un santaj impotriva locuitorilor Bucurestiului . 
liderii de sindicat vor trebui sa plateasca " . 
primul - ministru a dat si o conotatie politica acestei greve afirmind : " Detinem informatii conform carora in spatele grevei sint reprezentanti ai unor partide " . 
era un fel de so , pe opozitie , calatorii lasati la cheremul RATB urmind a se razbuna pe CDR si pe Partidul Democrat . 
Grevistii de la metrou s - au blocat in subteran , ba , la un moment dat , amenintau cu demisia in bloc si cu emigrarea , asta in timp ce Metrorex si Ministerul Transporturilor ii reclamau pe grevisti la Parchet , la Ministerul Justitiei , si , chiar la SRI . 
atunci , premierul Radu Vasile era in opozitie si avea limbarita . 
in 11 martie , marele ginditor economic al PNTCD spunea ca " modul de a aborda aceasta greva este infantil " . 
Radu Vasile a enumerat chiar citeva dintre sursele financiare care ar fi putut acoperi suplimentarea salariilor ceruta de lucratorii de la metrou , in valoare de 54 de miliarde lei . 
si insira cheltuielile guvernamentale de protocol ce depaseau cu mult bugetul de austeritate , cheltuielile pentru cosmetizarea imaginii guvernului peste hotare etc . 
in aceeasi zi , Radu Vasile a facut si o judecata finala . " Toata tevatura care s - a facut cu greva de la metrou este o dovada clara a impotentei acestui guvern " . 
de buna seama ca era vorba de Cabinetul Vacaroiu . 
si ca Radu Vasile sa nu - si raceasca gura de pomana , un alt reprezentant al opozitiei , Traian Basescu , zicea ca se declara solidar cu revendicarile justificate ale salariatilor , anagajindu - se sa sustina cauza in parlament , pina la solutionare . 
si atunci , partidul de guvernamint ii considera pe liderii sindicatelor ca nefiind reprezentanti ai sindicalistilor . 
in 12 martie , un oficial al Ministerului Transporturilor afirma sus si tare ca Ion Radoi nu este angajat al metroului . 
si ca sa mai cada si o musca in amintita ciorba , Miron Cozma a sarit si el . " Puterea trebuie sa stie ca s - a dus vremea practicilor ceausisto - comuniste . 
nu ne este frica de scutierii lor " . 
PUNR - ul lui Valeriu Tabara avea si el mesaje . 
acuza Partidul Democrat ca s - ar afla in spatele grevei de la metrou . 
in cele din urma , guvernul a decis ca mii de muncitori ai regiei vor fi concediati , in timp ce transportul bucurestean se va regla cu autobuzele Armatei si ale Ministerului de Interne . 
la un moment dat se punea chiar problema unor interventii in forta , diferite sindicate anuntindu - si sprijinul pentru grevisti . 
in 13 martie , 4 . 800 de salariati au semnat angajamente ca renunta la greva si se preconiza redeschiderea metroului dupa o intrerupere de zece zile si o paguba de 1,1 miliarde lei . 
metroul s - a pus in miscare in data de 14 martie , data la care Nicolae Manolescu , si el in opozitie , la PAC , declara dramatic : " Un guvern care rezolva conflictele sindicale amenintind oamenii si impunind tactica negocierilor cu forta este un guvern iresponsabil " . 
cerem cititorilor nostri scuze pentru excesul de istorie . 
dar dupa trei ani , sindicatele cer tot povestea cu bolile profesionale , tot echipament de lucru si protectie , tot statut de personal feroviar . 
in loc de majorarea salariilor , acum vor al 13 - lea salariu , plus ajutorul de Pasti ( " mielul " ) conform contractului colectiv de munca . 
acum , Radu Vasile nu mai zice nici mic despre sursele de bani , Traian Basescu , cel solidar atunci ( ca si Partidul Democrat ) cu miscarea grevistilor , anunta ca va desfiinta metroul si il va reinfiinta ca societate comerciala in subordinea primariei . Astfel , 40 % din personal va trebui disponibilizat . 
iar in legatura cu aspectele de sanatate , Traian Basescu spune ca " personalul de la metrou e ceva mai sanatos decit populatia Capitalei " . 
evident , Radoi a fost acuzat , ca si in 1996 , ca nu mai lucreaza la Metrorex si ca " batjocoreste populatia Capitalei " . 
plus faptul ca Metrorex s - a plins la Curtea Suprema de Justitie . 
evident , Basescu , aparatorul sindicalistilor din 1996 , a anuntat si o plingere penala impotriva celor care au impins salariatii intr - o greva ilegala . E vorba de cei 11 lideri sindicali . 
aceeasi greva , aceeasi piesa , aceiasi doi actori si aceleasi oglinzi . 
parca am fi nebuni ! 
