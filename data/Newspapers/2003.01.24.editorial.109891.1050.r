chiori sa fim si tot am sesiza ca partidul de guvernamint , onor PSD , inghite pe zi ce trece tot felul de politicieni de la adversari . 
azi unul , miine alti doi , peste o luna inca trei , pe urma inca un dezertat , inca un disperat dupa o friptura , o semnatura si - un isler facut din declaratii , bani , avantaje , patriotism . 
la urma urmei , PSD , neputincios in scenariul cu anticipatele , colecteaza fugari , momeste nemultumiti , ii imbirliga pe cei slabi de ingeri sau profita de toate certurile de familie . 
partidul Social Democrat i - a " papat " ieri si pe Bogdan Niculescu - Duvaz ( cel care , in urma cu doi ani , afirma ca PSD - ul sau , asa de drag azi , reprezinta " partidele reziduale comuniste " ) si pe Alexandru Sassu , si el autor al unei declaratii " istorice " care glasuia cam asa : " Politica PSD trebuie oprita pentru ca , altfel , toate libertatile cistigate dupa ' 89 se vor duce pe apa simbetei " . 
dupa cum observati , in doi ani de opozitie , cei doi si - au schimbat parerea . 
partidul la care s - au mutat ieri si cu care se aflau in vorbe mai de demult , " oarecum dintotdeauna " , nu mai este " rezidual comunist " ( desi nu s - a montat nici un filtru si nici vreo instalatie de decantare ) , iar libertatile acelea cistigate in decembrie 1989 nu mai sint in pericol . 
haideti sa fim seriosi ! 
si aceasta schimbare de stapin a celor doi argati politici are aceeasi caracteristica dimboviteana . 
oamenii au tras tare in adversari , folosind gloante de toate calibrele si , cind au vazut ca nu le mai taie brisca , s - au mutat in tabara cealalta uitind ce - au spus si purtindu - se de parca s - ar fi asezat pe o alta banca in parc . 
de pe una umbroasa si hiita , s - au dus ceva mai la soare , mai ales ca are si o culoare apropiata de sufletelul lor . 
care va sa zica , PSD mai face o achizitie , de parca ar vrea sa zica , baaa , va inghitim pe toti ! 
dincolo de asta , mai este o chestiune . 
oricit ar fi dat partidul de guvernamint din coada , oricite promisiuni ar fi facut , oricite miriituri ar fi scapat la adresa celor doi , operatiunea n - ar fi reusit daca Partidul Democrat si , in special , Traian Basescu n - ar fi avut belele . 
scandalurile interne , semnalate inca de anul trecut si pornite din cauza apropierii de PNL , anuntau aceste plecari . 
comportamentul de " opozant zgomotos " ( Bogdan Niculescu - Duvaz , la care subscriu ) nu i - a adus partidului condus de Basescu punctele necesare in sondaje . 
in consecinta , Marinarul , cum e supranumit Basescu , de teama ca va ajunge barcuta pe valuri , s - a apropiat de liberali . 
numai ca PD - istii nu se trag nici din Bratieni , nici din Papa Pius . 
ei sint doar o aripa mai curajoasa a fostului FDSN . 
un fel de pana cu colorit modern al acestuia . 
ce aripa creste fara a pastra ceva din ou si din zborul pasarii ? 
cu alte cuvinte , ce naste din pisica si nu maninca soareci ? 
in loc de raspuns , e logic sa ne asteptam ca multi dintre cei plecati din FDSN sa nu fi evoluat atit de spectaculos incit sa devina cumnati cu liberalii ! 
din acest punct de vedere , PSD are acelasi singe . 
chemarea acestuia se tot aude si tot urla in venele unora , fapt pentru care dezertarile din PD spre putere sint din ce in ce mai frecvente . 
plecarea celor doi , chiar daca este justificata prin faptul ca acestia nu au rezistat " socului modernizarii " ( din declaratia de presa a PD ) e semnul clar al unor mari probleme existente in gruparea din Modrogan . 
e vorba de directie si de felul in care este condusa ! 
