n - o sa - l uit niciodata pe batrinul mester care , la o votca , dupa ce se mai incalzea , incepea sa se ciocane cu degetul in scafirlie si sa zica , bai , bani am avut , mintea mi - a lipsit ! 
cam asta ar trebui sa zicem si noi . 
bani am cam avut ! 
mintea ne - a cam lipsit . 
ce mare brinza a fost sa se reduca cheltuielile bugetarilor , sa scada si salariile directorilor de regii ? 
cu ce ne - a nenorocit ca am diminuat taxele ? 
iaca , ne creste exportul , avem si un strop de crestere economica si incepem sa ne simtim ceva mai in siguranta . 
inainte de asta , trei guverne si doua parlamente s - au chinuit , doar , doar or prinde o prelungire a acordului cu FMI . 
si cind , in 1995 , a fost semnat , n - am luat banii pentru ca n - am indeplinit criteriile lor . 
acum , pe o cleveteala nationala care l - a pierdut din ochi pe Mugur Isarescu , uite ca avem parte de a doua prelungire a acordului cu FMI . 
si culmea , cind nici nu prea avem nevoie de banii de la Fond . 
semnarea are doar o valoare simbolica ( banii intra oricum in vistieria BNR , care nu e prea goala ) si ne aduce si banii de la Banca Mondiala de care avem nevoie ca de aer . 
ba , in plus , ne deblocheaza si banii de la Uniunea Europeana , si de la Banca Europeana de Investitii . 
ce parea inainte irealizabil , punctele alea in divergenta , a fost rezolvat in tacere de guvernul lui Mugur Isarescu . 
si , pentru prima data , inainte de a avea hirtia pe masa , un premier al Romaniei primeste felicitari la Washington . 
toata povestea asta cu Mugur Isarescu incepe sa aiba haz . 
recunoasteti ca nu i - am acordat prea multe sanse . 
chiar si partidele politice , dupa ce ne - au anuntat marea numire , la masa festiva si - or fi frecat palmele : pe asta micu' il invirtim cum vrem ! 
uite ca n - a prea fost asa . 
si in vremurile cele mai grele , premierul sta bine la credibilitate . 
a taiat bani de colo si de dincolo , a redus posturi , dar n - a prea fost injurat . 
despre Mugur Isarescu nu se poate zice , are bani si minte nu . 
e exact invers . 
sta pe un buget chinuit si cauta mereu idei de a iesi din dificultate . 
poate ca lucrurile au inceput sa - i mearga pentru ca n - a prea fost bagat in seama , deoarece virtejul politic l - a ocolit . 
si , pis - pis , Mugur Isarescu a descurcat - o si la Uniunea Europeana , a iesit bine si din negocierile cu Fondul Monetar , si isi continua cursa . 
nu cu multa vreme in urma , un oficial strain a trecut prin Piata Victoriei , unde a avut o intilnire de 30 de minute cu premierul . 
la iesire , respectivul politician bombanea singur . Auzi , dom' le , sa aiba un asemenea om si sa - l tina numai pentru zece luni ! 
au mai gindit si altii la fel ca acel oaspete al Romaniei . 
prin tot felul de locuri a inceput sa circule numele lui Mugur Isarescu . 
de ce n - ar intra el in politica ? 
de ce am pierde un asemenea om dupa alegerile din toamna ? 
ba , s - au gasit unii care sa zica , de ce n - ar fi bun Mugur Isarescu ca presedinte al Romaniei ? 
ce , e handicapat ? 
doar pentru ca nu este intr - un partid nu merita sa ne gindim la el ? 
popularitatea de acum , in plina reforma , precum si modul calm , dar sigur , in care gestioneaza economia i - au determinat pe multi sa se gindeasca la o varianta cu Mugur Isarescu . 
chiar au inceput s - o sopteasca pe ici , pe colo . 
vizita aceasta in Statele Unite poate fi luata ca un test discret . 
la urma urmelor , americanilor nu le poate scapa faptul ca au de - a face cu un om credibil . 
nu bate cimpii , nu face gafe , stie cind sa - si inchida difuzorul , ce zice aia e , ce promite chiar face . 
nu e deloc rau Mugur Isarescu asta ! 
oare n - ar putea sa se implice si in politica ? 
ceva ma face sa cred ca , inca inaintea acestei vizite , americanii erau colindati de un asemenea gind . 
altfel , Madeleine Albright n - ar fi fost toata numai zimbet si nici n - ar fi scapat vorbe dulci . 
vrind - nevrind , chiar ajung si eu sa zic , dom' le , Mugur Isarescu asta nu e deloc rau . 
ba , mai mult ! Diverse ratiuni , pe care inca nu le pot asterne pe hirtie , ma fac sa cred ca actualul premier se apropie vertiginos de scena politica . 
probabil ca nici el nu s - a gindit la asta , dar intr - o buna zi va trebui sa ia o decizie . 
daca trece cu bine de vara asta , s - ar putea ca sa - l vedem la toamna in plina batalie electorala . Pina la urma , nu e pentru cine se pregateste . 
cel mai adesea , e pentru cine se nimereste . Care mai are si curaj , si ceva mai multa minte . 

