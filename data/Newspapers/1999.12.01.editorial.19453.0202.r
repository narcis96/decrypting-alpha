va mai aduceti aminte ca in urma cu doi ani , de Ziua Nationala , la PRO TV , citiva " analisti de frunte ai neamului " trageau clopotele plingerii si anuntau disolutia iminenta a statului national unitar ? 
uite ca au trecut doi ani , si prevestitorii nostri s - au dovedit a fi doar Sfinte Guri de Loboda . 
chinuit , cu zbateri si amaruri , Romania isi trage sufletul prin vremuri . 
cei care au plecat atunci vor fi fiind departe . 
prinsi cu treburi , poate ca au uitat sa se mai intrebe de ce Dumnezeu nu s - a scufundat inca ? 
aceeasi intrebare si - ar putea - o pune si cei care au ramas . Si care beau zilnic din cupa cu venin a nemultumirii . 
in fiecare seara li se serveste o portie suplimentara de pelin si , dupa cum se poarta , ai sentimentul ca nu au mai ramas decit un ceas sau doua pina la prabusirea finala . 
acest mesaj negativ , repetat la infinit cu un anume masochism intelectual , contamineaza ca o SIDA patriotica . 
un fel de porunca stranie care a devenit moda : terfeleste ce ai mai scump ! 
indoieste - te de toate , ca sa vezi daca - ti mai ramine ceva de iubit ! 
parca am fi intrat intr - o ferventa competitie nationala de a ne demonstra singuri cit de nemernici sintem . 
daca sportul acesta al pesimismului exagerat ii prinde bine pe cei batrini si ii justifica si politic , pe cei tineri ii ucide in fasa . 
cel mai grav lucru pe care ni l - am facut singuri si care trebuie recunoscut de Ziua Nationala este ca romanii tineri nu mai cred in tara lor . 
i - am intilnit si in Turcia , si in porturile europene , incercind sa prinda un container care sa traverseze oceanul . 
i - am vazut si in aeroporturile mari , adusi in catuse si imbarcati in avioane ca niste colete ajunse la o destinatie gresita . 
si am stat de vorba cu ei . 
nu se gindeau decit sa plece din nou , pe alt traseu , folosind alte smecherii pentru a nu fi capturati . 
am incercat sa - i conving sa renunte . Ideea era adinc infinta , ca un piron . 
nu vorbesc de aventurieri . 
hotul de buzunare se rateaza in Romania pentru ca trebuie sa alerge mult pina sa dea de unele pline . 
dar boala plecarii o regasesti si in nefericirea oamenilor cu studii , curati , dornici de afirmare . 
ramii neputincios cind ii auzi spunind ca aici totul le este potrivnic , li se pare blestemat , fara viitor . 
ca in poemul lui Constantin P . 
Kavafis , " totul e un marasm " . 
de multe ori am incercat sa - i conving de contrariu . 
am recunoscut ca e de o suta de ori mai greu decit in alta parte . 
ca lumea e mai vicioasa si din cauza disperarii . 
ca unii sint hulpavi din cauza foamei . 
ca regulile jocului nu sint respectate . 
ca , legea functioneaza greu . 
ca sistemul de pile si relatii ingroapa orice nazuinta . 
ba , ca adeseori o pot terfeli si o pot impacheta ca sa arate ca o nelegiuire . 
ca nu e competenta nici in afaceri . 
ca , in multe cazuri , investitorul nu e un om cu idei , ci doar un animal cu bot ceva mai ascutit decit al celorlalti . 
am fost de acord cu toate relele din lume , dar , la urma , am incercat sa - i conving ca se poate . 
ca nu - i o vreme pentru suflete de libelula . Dar pentru cei tari , Romania ramine totusi Tara Fagaduintei . 
nu exista autoritate coplesitoare intr - un domeniu ca sa nu mai incapi de ea . 
nu sint profesionisti . 
nu gasesti caractere si experti . 
e suficient sa te pricepi , sa vrei mortis si sa nu musti din toate momelile aiuritoare ce - ti trec zilnic prin fata . 
si am incercat sa le dau exemple de oameni care au reusit . 
le acceptau , dar ramineau neclintiti in dorinta lor de a pleca . 
se simtea o convingere adinc inradacinata , care venea nu doar din situatia proasta din economie . Sau din greselile guvernantilor . 
neincrederea lor era hranita si de pesimismul adultilor . 
niciodata acestia nu s - au inghesuit sa le spuna ca se poate . 
nimeni nu i - a luat cu binisorul , sa le explice si sa - i incurajeze . 
cu toate prilejurile , cei tineri n - au auzit decit o singura afirmatie : " Aici , totul e blestemat ! " . 
pe nesimtite , am contribuit cu totii la idealul fugii , nu la credinta in victoria Romaniei . 
de altfel , unul care mai crede si mai lupta e chiar anacronic , risca sa fie caraghios si luat in bascalie . 
de Ziua Nationala ar trebui sa ne anesteziem durerile si sa ne umflam pieptul , justificindu - ne doar prin trecut , tinind de dirlogi calul lui Mihai Viteazul sau suflind duios in pana de pe cusma lui Vlad Tepes . 
mai de pret insa mi se pare adevarul crunt al celor colindati de gindul plecarii . 
de 1 Decembrie , acestia trebuie sa auda mesajul : " Nu e totul pierdut ! 
nu fugiti ! " . 
