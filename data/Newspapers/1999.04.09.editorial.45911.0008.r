n - am fost niciodata la un cenaclu politic mai de soi decit cel care a avut loc alaltaieri la Cotroceni . 
nu mi - a venit sa cred ca se pot aduna acolo atitia oameni importanti ( sau zisi asa ) care sa vorbeasca singuri ca niste cuci pe o craca desfoliata . 
parca erau surzi si orbi , betegi fiecare de alta boala . Si vorbeau atit de departe ca sa nu li se intilneasca nici cuvintele si sa nu se contamineze . 
erau un fel de discursuri de - a proasta in desert , chitite mai ales sa puna talpi celorlalti . 
nu se vedea nici o urma de dorinta cum ca ar vrea sa se scuture de partiturile obositoare de pina atunci spre a gasi o biata fisura prin care am putea scapa cu totii . 
n - ar fi fost nimic daca reuniunea ar fi debutat cu niste difuzoare puse pe masa si conectate la microfoane folosite de la sediile partidelor . 
la fel de bine isi puteau citi cuvintarile de acasa . 
pe unii i - a luat somnul , altii au plecat si s - au grabit sa infiereze intilnirea . 
lipsa televiziunilor care sa - i ajute la spectacol i - a paralizat . 
si discursurile au sunat dogit , inutil , meschin , aproape sinucigas . 
" ne recitam lectia si putem muri linistiti , chiar daca , dincolo de ziduri , lumea tipa de durere " . 
acolo s - au vazut egoismul feroce al politicianului roman , egocentrismul sau ieftin ( masinile de vorbit , mergind la ralanti pentru ca lipsea excitatia ecranului ) si incapacitatea de a renunta la micime pentru a gasi o solutie de salvare a tuturor . 
noroc ca s - a sfirsit lista politicienilor si au venit sindicatele , oamenii de afaceri , academicienii , expertii si analistii . 
din acel moment , dialogul de la Cotroceni a avut sens . 
erau idei , se conturau solutii , se confruntau opinii . 
era acolo si Romania civilizata , cu oameni vii , cu pricepere si vointa de a depasi impasul . 
pe nesimtite , politicienii au iesit din pijamalele lor standardizate si au inceput sa se comporte ca niste indivizi ceva mai normali , dar inca departe de a se opinti dintr - o data si de a iesi din forma lor de plastelina . 
spre sfirsit , cind multi dintre ziaristi parasisera sala , am vazut cum se contureaza prima comunicare mai de dai Doamne intre politicienii romani . 
nici Vadim n - a mai luat - o razna atit de rau ca la deschiderea intilnirii ( Funar dovedindu - se de nevindecat ) , iar intre putere si opozitie a inceput un dialog care merita bagat in seama . 
pentru prima oara s - a discutat civilizat , fara tifna si aroganta de la putere , si fara clasicele sageti inveninate de la opozitie . 
chiar se spulberau ideile naive ale politicienilor veniti la Cotroceni cu argumentele expertilor , chiar s - a putut ca Ion Iliescu sa aiba aceeasi parere cu Emil Constantinescu in privinta excluderii tuturor demnitarilor din AGA si Consiliile de administratie ( punct la care Petre Roman a tras - o pe invers , iritindu - i pe ceilalti si stirnind ceva suspiciune ) . 
apoi s - a conturat consensul ca in Romania trebuie sa aiba loc o reconsiderare a proprietatii , compatibila cu normele Uniunii Europene , ca in materie de depasire a crizei financiare exista sanse mari de a trece peste virfurile de datorii cu conditia ca expertii sa se miste rapid si inteligent . 
cu oarece surprindere , politicienii au descoperit ca argumentele specialistilor au mult mai mare greutate decit bolmojeala lor partinica si ca de la priceperea unor Tudorel Postolache , Constantin Ionete , Mugur Isarescu sau Daniel Daianu se poate construi mai mult decit de la oftica lor oarba . 
chiar daca risc sa par in contradictie cu tot ce s - a scris despre intilnirea de alaltaieri , ca unul care a iesit din sala doar 120 de secunde , pot spune ca in ultimele doua ore ale discutiilor am descoperit ca nu sintem chiar o tara de nebuni . 
mai exista rezerve de competenta si seriozitate , si se mai poate si construi . 
PDSR n - a mai cerut alegeri anticipate si n - a mai atacat acordurile cu FMI si Banca Mondiala , incercind doar sa determine un continut modificat al angajamentelor , iar sindicatele au fost in situatia sa inteleaga ca pot da foc Romaniei fara sa se aleaga cu nimic . 
in sfirsit , am vazut o putere speriata de a ramine singura si o opozitie care n - a mai jubilat vazindu - i pe ceilalti ca se perpelesc pe carbuni . 
n - a iesit nici un plan de depasire a recesiunii si de evitare a crizei financiare . 
nu s - a produs nici o schimbare de pozitie a sindicatelor in legatura cu greva generala . 
dar s - au conturat citeva idei care vor rezista si , mai ales , s - a obtinut pentru prima data o stare de comunicare normala intre mai toate fortele societatii . 
pentru situatia Romaniei e foarte putin . 
pentru ce - a fost pina acum mi se pare destul de mult . 
