daca n - ati trait printre ceferisti , chiar e greu de imaginat un fel de viata la clasa a treia ! 
ceferistii n - au os de boieri . Nu sint nici oraseni . 
eventual pot fi considerati niste tarani aciuati pe la periferiile oraselor . Si acolo tin citeva gaini , un godac si sadesc citeva legume in jurul casei . 
prin profesie se considera scapati de coada sapei , dar niciodata nu sint citadini cu adevarat . 
nu pot nici mental , nici financiar . 
sint legati de satele din care vin , de obiceiurile de acolo , iar cu banii se cirpesc mai rau decit cei ramasi la coada vacii . 
si nici nu sint mari sefi pe la " chefereu " . 
umplu turele de noapte pe la miscare , pe la revizie , pe la curatenia trenurilor , prin triaje . 
vai mama lor , de toamna pina primavara ! 
singurii care se mai descurca sint conductorii . Ciupesc statul si calatorul . 
dar nu prea mai este loc pentru tarani in posturile de " nas " . 
fiind slujbe cu capre de muls , ele sint ocupate de oraseni descurcareti , cu prieteni si neamuri pe la directii , regionale , divizii si ministere . 
din ratiuni aproape biografice nu pot sa ridic un deget impotriva ceferistilor . 
stiu cit de amariti sint si cit de greu se descurca . 
in acelasi timp , stiindu - i oameni cu masura , nu inteleg de ce se bat pentru o prima de porc . 
daca ar fi tarani de pe Marte sau din Suedia , mai ca as intelege . 
toata lumea o duce bine , numai ei sint privati de prima de sorici . 
or , ei stiu foarte bine in ce ape se scalda Romania ! 
dupa cum nu inteleg incrincenarea lor de a bloca si acea treime din trenuri prevazute de lege . 
ele ar trebui sa circule cu orice pret , chiar daca ar fi sa le impingem cu circa , pentru ca de acest minim tine chiar sansa de a reveni la normalitate . 
pentru ca pot sa - i inteleg pe lucratorii de la calea ferata , incerc sa pricep ce vrea Traian Basescu . 
si ce - ar putea face . Povestea cu introducerea avioanelor are umor . 
multa lume din provincie n - a visat nici in copilarie ca , in loc de zdranga - zdranga la clasa a doua , va ajunge sa zboare . 
spectacolul e de un farmec nebun si tine , mai degraba , de fantezia actoriceasca a ministrului decit de o solutie realista . 
pentru a - i pune pe ceferisti in dificultate , el a apelat si la autobuze si nu - i exclus ca , intr - un moment de disperare , sa ne trezim ca tata Floarea merge la Valea Calugareasca in tanc sau pe transportorul blindat . 
dar solutie realista nu exista . 
bugetul n - are de unde sa - i dea bani lui Traian Basescu pentru a majora salariile cu cit cer ceferistii . 
beleaua nu e de la ministru , ci mult mai de sus , vine din tot mecanismul economic al Romaniei , cel care functioneaza de - a - ndoaselea ! 
Traian Basescu face doar joc de picioare si actorie televizata pentru a nu ne lasa sa vedem un gol care e mult mai adinc decit ne imaginam si care ar trebui sa ne edifice asupra unor slabiciuni adinci ale guvernarii . 
dincolo de pitorescul situatiei si de incrincenarea sindicalistilor sta o situatie fara iesire . 
geaba li se acorda grevistilor majorarile solicitate , daca la radacina lucrurilor nu se schimba nimic . 
daca guvernul cedeaza , luind banii de la alte sectoare sau pornind tiparnita de bancnote , ne vom intoarce de unde am plecat . 
de - asta avem de - a face cu o greva cu dus si - ntors . 
nici promisiunile premierului , din moment ce nu sint urmate de implinire si de schimbari profunde , nu pot duce nicaieri . 
nici paralizarea Romaniei nu poate sa rezolve lucrurile . 
orice solutie , fara a umbla la radacina raului , inseamna , de fapt , sa ne amagim ca am pornit - o spre un liman ca , peste o luna sau doua , peste sase sau sapte , sa descoperim ca ne - am intors tot la situatia de la care am plecat . 
n - a fost si anul trecut greva la caile ferate ? 
n - au fost greve si inainte de 1996 ? 
si de fiecare data s - a umblat numai la ambalaj si la cirpit gauri . 
si de aceea ne aflam exact acolo unde eram in urma cu cinci - sase ani . 
ridem , noi , ridem si ne jucam de - a mersul in cerc , dar portretele lui Ceausescu se inmultesc pe la demonstratii si , intr - o buna zi , ne vom da seama ca , in loc sa revenim la situatia de anul trecut , ne - am intors direct in vremea lui nea Nicu sau chiar mai inainte . 
