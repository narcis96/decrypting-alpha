zilele trecute , spre seara , am oprit in Piata Domenii din Bucuresti . 
piramide de pepeni , prapad de legume si stive de lazi cu prune . 
ziceai ca s - au rupt barajele toamnei si toate s - au pravalit in acel loc . 
am cerut unui taran din Dimbovita doua kilograme de prune brumarii . 
cu miinile sale latarete a umplut tasul . 
cupa de aluminiu era si ea murdara . Dar de zece ori mai jegoasa decit miinile barbatului mirosind a rachiu . 
alaturi , nevasta ( sau ce i - o fi fost ) si un tingalau ( probabil fiul ori vreun sofer de imprumut ) beau bere . 
dupa ce a cintarit pina la o pruna , taranul din Dimbovita s - a uitat lung la mine . 
n - ai punga ? 
imi pare rau , vin de la serviciu . 
a pus tasul inapoi pe cintar si a inceput sa se invirta ca un ciine in jurul cozii , doar - doar gaseste pe jos vreo punga aruncata . 
ba , s - a dus si la un tomberon batut de muste , de unde s - a intors cu un plastic mototolit si murdar . 
esti nebun , am zis . 
cum o sa - mi dai prunele in asa ceva ? 
daca nu - ti convine , nu cumpara , a zis tingalaul atins de bere . 
si am plecat cu mina goala , asta fiind singura sanctiune politicoasa pe care puteam sa i - o aplic taranului . 
pentru ca e piatra de temelie a Romaniei , pentru ca e purtatorul de traditii , pentru ca a dus razboaiele , pentru ca in mina lui e piinea tuturor , taranul roman e idealizat departe de conditia sa de astazi . 
o duce greu , a invatat sa triseze , adeseori e ignorant si plin de prejudecati . 
pentru a - l cistiga in alegeri este cocolosit de politicieni , si pentru a sublinia specificul romanesc este supralicitat de intelectualii pasunisti . 
prea putina lume incearca sa - l ajute pe taranul roman sa inteleaga vremurile . Sa priceapa ca s - au dus timpurile cind orasenii se bateau pe telemeaua lui amestecata cu gunoaie si par de oaie , ca nu mai poate vinde cu dispret fata de cumparator , ca nu mai poate sta nespalat , ca nu mai poate fura . 
si , daca vrea sa supravietuiasca , trebuie sa se adapteze , sa deprinda gesturi noi , sa invete sa foloseasca masinarii mai complicate . 
ba , daca vrea sa nu se impiedice de nebunii , trebuie sa invete si diferenta dintre banci si fonduri de investitii , dintre publicitate si manualul de folosire a unui aparat , chiar sa priceapa cursul monedei nationale si care - i treaba cu rata dobinzilor . 
sa nu mai vorbim ca nu mai merge cu vindutul carnii in hirtie de ziar , cu fructe adunate in galetile de la porci , cu toate celelalte care tradeaza un anume dispret pentru semeni . 
n - as vrea sa se inteleaga ca este vorba despre toti taranii romani . 
unii au priceput ce se intimpla si au schimbat macazul , miscindu - se spirt . 
dar multi traiesc si se poarta ca inainte de cel de - al doilea razboi mondial , daca nu chiar mai rau . 
nici salvarea nu este foarte usoara . 
cum sa ii luminezi pe unii , cind ei sint copti de alcool si au uitat sa munceasca ? 
si daca ar fi sa declansam o campanie de iluminare , cum au mai incercat si alte generatii de intelectuali , de unde resurse ? 
ziarele nu prea ajung pe la sate , programele televiziunilor numai la propasire nu duc , iar biserica numai educatie sociala si economica nu incearca . 
taranul roman cel idealizat de poeti si politicieni poate face la fel de bine obiectul unei campanii de lichidare a efectelor ignorantei . 
