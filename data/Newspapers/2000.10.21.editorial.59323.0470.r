stiu ca multi romani ar putea ridica din umeri sau strimba din nas atunci cind e vorba despre un spectacol de balet . La cite nenorociri au de dus , asta le mai trebuie : balet . 
cu atit mai mult un articol despre un asemenea eveniment , socotit de cei mai multi un moft . 
dar si un spectacol de balet poate spune la fel de mult despre suferinta ca si saracia unui oras . 
atita doar ca o face cu alte mijloace si intr - un alt limbaj . 
stiu ca frigul din case , golul din frigidere si celelalte privatiuni sint mai aproape . 
durerea aceasta e imediata . 
dar se poate remedia . 
pe cind sentimentele exprimate de muzica si de balet sint mai adinci si trec dincolo de timp . 
multa lume s - ar bucura teribil daca spectacolul de alaltaieri , " Ballet for Life " , al trupei Bejart , va fi difuzat de televiziune . 
din cite stiu , chiar se poarta tratative si e posibil ca , in curind , telespectatorii sa traiasca aceeasi bucurie ca si cei care au avut norocul unui loc in Sala Mare a Teatrului National din Bucuresti . 
trupa celebrului coregraf a venit pentru prima oara Romania , iar " Ballet for Life " este unul dintre cele mai frumoase spectacole care se pot vedea intr - o viata . 
de ce ? 
pentru ca ingemaneaza muzica lui Mozart cu a formatiei rock Queen , ceea ce , la prima vedere , pare si imposibil , si fara logica . 
nici fanii muzicii moderne , nici iubitorii celei clasice nu vad prea usor o asemenea apropiere . 
apoi , spectacolul trupei Bejart are meritul de a fascina tocmai prin punerea in valoare a muzicii lui Freddie Mercury . 
cu ajutorul baletului ne dam seama ca Freddie Mercury a inovat muzica sfirsitului de mileniu . 
prin ce - a facut , el s - a asezat in galeria marilor muzicieni ai secolului . 
e de - a dreptul uluitor sa descoperi prin dans dimensiunea aproape tragica a unui gen de muzica . 
" Ballet for Life " trece prin bucuria de a trai , prin dragoste si prin adierea mortii la fel de expresiv ca in orice capodopera . 
atita simbolistica , atita metafora , atita miscare incarcata de semnificatii , atit de bine studiate detalii , atit de multa placere a jocului cum rareori spiritul uman poate aduce intr - un singur eveniment artistic . 
sint convins ca si oamenii indiferenti la balet sau cei care nu - l simt cu adevarat vor fi in situatia de a trai o enorma surpriza . 
dincolo de frumusetea acestui spectacol , merita adaugate citeva ginduri . 
" Ballet for Life " al trupei Bejart este un exemplu pentru cei care mai cred ca baletul modern e o directie generoasa , ce merita dusa mai departe . 
mai mult , e o dovada ca se poate trai cu succes chiar din dans modern si ca el poate fi transformat intr - o afacere profitabila . 
pentru cei care spun ca nu se poate trai din arta , Bejart Ballet e un contraargument . 
depinde doar cita credinta , cita sudoare si cit talent poti sacrifica pentru asta . 
Resemnatilor ( muzicieni , actori , pictori si balerini ) , Maurice Bajart pare a le spune , mergeti mai departe , o lumina exista pentru fiecare undeva ! 
trebuie numai sa aveti puterea sa ajungeti la ea ! 
alaltaieri , la Bucuresti , a fost Bejart Ballet . 
cu doua saptamini in urma , la Ateneul Roman a cintat Jose Carreras . 
cu o luna si ceva inainte , la Sala Palatului , a cintat Monserrat Caballe . 
anul trecut au fost Luciano Pavarotti . 
au mai venit pe aici Chris de Burgh , au fost si Julio Iglesias , si Placido Domingo si multe alte nume celebre pe glob . 
din acest punct de vedere , Bucurestii nu mai sint o fundatura de lume . 
trec si pe aici marile vedete , vedem si noi ce a fost sau ce este in voga pe alte meridiane . 
nu doar ca ne putem bucura , dar artele din Romania sint puse fata in fata cu performantele cele mai inalte . 
atunci cind judecam o reusita , avem termeni de comparatie , nu ne mai raportam doar la un spectacol de " Cintarea Romaniei " , desfasurat la Botosani sau la Lugoj . 
e un cistig pe care nu - l putem neglija . 
in acelasi timp , nu putem ignora faptul ca impozitele pe spectacolele de asemenea factura sint de - a dreptul asupritoare . 
stiti cit a incasat statul roman de pe urma spectacolului de balet ? 
peste 600 de milioane ! 
la fel a luat si la spectacolul cu Carreras . 
pe seama celor cu Pavarotti si Julio Iglesias a incasat miliarde . 
mi se pare prea mult ! 
a trata un act de cultura din punct de vedere financiar , ca pe cauciucuri sau ca pe aragazurile din import , pare a fi mai degraba o demonstratie de subcultura , decit de egoism primitiv . 
