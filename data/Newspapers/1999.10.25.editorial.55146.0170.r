presedintele Emil Constantinescu a intrat intr - o stare de deruta extrem de periculoasa . 
scapa enunturi pe care ar trebui sa le inghita chiar inainte de a le rosti . 
la Cluj , el a spus : " Avem o clasa politica pe care nu se mai poate conta " . 
o asemenea afirmatie nu - i de colea . 
nu - i totuna cu " buna ziua , oameni buni " sau cu " traversam o perioada dificila " . 
cind afirma ca " avem o clasa politica pe care nu se mai poate conta " , seful statului nu spune nici un banc , nu face nici o gluma . 
da drumul unui proiectil cu raza mare de actiune , poate chiar unei bombe atomice . 
primul lucru pe care ar trebui sa - l aflam e daca afirmatia este premeditata sau a scapat din greseala . 
s - a intilnit presedintele cu consilierii si i - a intrebat , domnilor , care este rezultatul analizei pe care ati facut - o ? 
mai putem conta pe clasa politica sau nu ? 
daca ea da semne clare de debilitate , trebuie sa schimbam strategia ! 
consilierul pe probleme de politica interna si cel pe domeniul economic ar fi trebuit sa - si prezinte evaluarile , apoi ceilalti . 
presedintele ar fi ajuns la concluzia ca situatia dramatica din tara are la baza incapacitatea clasei politice de a gasi solutii viabile pentru iesirea din criza . 
si atunci si - ar fi facut un plan . 
i - ar fi anuntat pe consilieri ca are nevoie de o strategie serioasa pentru a depasi acest moment critic . 
le - ar fi dat trei - patru luni pentru a construi diferite variante . 
si i - ar fi trimis la treaba . 
in minutele urmatoare ar fi pus la cale o intilnire cu liderii partidelor parlamentare si le - ar fi spus , domnilor , am ajuns intr - o situatie grava . 
daca in urmatoarele sase luni nu dovediti populatiei ca sinteti in stare sa opriti declinul , atunci anunt electoratul ca nu se poate conta pe dumneavoastra si voi actiona in consecinta ! : cer alegeri anticipate ! 
mi - e greu sa cred ca , in urma cu sase luni , Emil Constantinescu a procedat asa . 
atunci chiar vorbea despre credibilitatea Romaniei , despre progresele inregistrate . 
si ii acuza de rea - credinta pe cei care nu ziceau la fel . 
mai mult , saptamina trecuta , Romano Prodi a anuntat ca va propune ca , la Helsinki , Romania sa inceapa , alaturi de alte cinci tari , negocierile pentru aderare la Uniunea Europeana . 
noua ne arde buza sa intram in carti , iar la Cluj presedintele Constantinescu anunta , hodoronc - tronc , ca " avem o clasa politica pe care nu se mai poate conta " . 
afirmatia e cel putin contradictorie si paguboasa atit pentru interesele Romaniei , cit si pentru cele ale presedintelui . 
in mod normal , dupa ce a fost facuta , consilierii ar fi trebuit sa alerge ca disperatii si sa inroseasca telefoanele pentru a convinge mass - media ca Emil Constantinescu a scapat " un porumbel " , dar ca regreta si roaga sa nu fie preluat . 
se poate spune ca presedintele s - a palmuit singur pentru ca , ii place sau nu , si domnia sa face parte din aceeasi clasa politica . 
iar prin gravitatea declaratiei de la Cluj nu face decit sa dea apa la moara principalului sau adversar , Ion Iliescu , care , altundeva , spunea mult mai precis ca solicita declansarea procedurii de organizare a alegerilor anticipate . 
adica , nu se poate conta pe acea parte a clasei politice aflate la putere . 
de fapt , explicatia gafei lui Emil Constantinescu e mult mai simpla . 
presedintele e nemultumit de rezultatele obtinute in acesti trei ani , e dezamagit de scaderea alarmanta din sondaje si , pe deasupra , relativ singur din punct de vedere politic . 
cu premierul e in rica , cu partidele din CDR nu sta prea bine , iar cu Partidul Democrat se intelege ca soarecele cu pisica . 
si atunci a dat drumul unei afirmatii venite din rarunchi , dura ca o ghilotina si grea ca un munte . 
in sine , ea contine o mare parte de adevar . 
Emil Constantinescu n - a mintit cind a spus ca aceasta clasa politica " de trei ani se ocupa de jocuri de interese " . 
dar impotriva lor trebuia sa se aseze chiar el . 
sa nu ne imbete cu sirop si apoi sa ne serveasca dintr - o data otet . 
de la el asteptam sa bage in priza aceasta clasa politica si , daca ea nu era in stare sa se mobilizeze , sa o mai avertizeze o data , gata , va ia mama dracului , ca va dau de gol in fata romanilor ! 
or , el s - a amagit mult prea mult , si acum , in disperare de cauza , ne trinteste adevarul in fata , recunoscind prin aceasta ca nici el nu a reusit sa schimbe ceva . 
sa ma ierte Dumnezeu , dar o asemenea fraza in gura presedintelui tarii e ca si cum acesta ar declara ca Romania e o tara neguvernabila . 
ceea ce trebuie sa recunoastem ca reprezinta doar o mare prostie . 
afirmatia presedintelui despre clasa politica , desi reflecta o realitate cruda , e o scapare nepermisa , venita dintr - o exasperare personala ajunsa acum in momentele ei cele mai adinci . 
