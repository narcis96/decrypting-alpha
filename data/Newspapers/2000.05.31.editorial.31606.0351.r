cine e ? 
de unde vine ? 
aceste intrebari au colindat ieri si alaltaieri mai toate capetele din Romania . 
nu e om sa nu fi incercat sa - si stoarca mintea pentru a ajunge la un raspuns . 
si , pe masura ce zeci de ipoteze au fost avansate , mai toate au cazut ca niste frunze vestede . 
un lucru ramine clar . Ca dupa semnalele negative cu Banca Internationala a Religiilor a venit prabusirea FNI . 
si , fara nici o legatura cu fondul devalizat , cineva a declansat o reactie in lant la ghiseele BCR . 
absolut toata lumea vorbeste despre aceste telefoane date posesorilor de conturi la BCR . 
a fost declansata chiar o operatiune de depistare a " teroristilor " . 
se suna peste tot , se incearca intretinerea unui climat de panica . 
dar nu avem nici un " terorist " financiar . 
parca am fi in zilele revolutiei , de data aceasta operatiunea vizind sistemul bancar , nu pe cel socialist . 
numai ca , si in acest caz , consecintele pot fi dramatice . 
dupa revolutie au existat opinii , inclusiv rapoarte , cum ca ne - am impuscat intre noi , ca toate victimele au fost rodul panicii si neprofesionalismului din institutiile statului . 
sa fie si de data aceasta o situatie similara ? 
cum au aparut monstrii indoielilor in atitea minti si cum s - a nascut aceasta campanie de telefoane anonime ? 
ieri am identificat si mesaje trimise pe Internet . 
cind ne - am deplasat la acele societati comerciale , am aflat ca si ele erau cuprinse de valul general de confuzie si ca au recurs la mesajele prin e - mail pentru a - si avertiza partenerii : sa nu mai foloseasca mijloacele financiare cunoscute . 
chiar si cu aceste explicatii banale , nascute si ele dintr - o teama care pluteste in aer , tot nu putem crede ca antecedentele romanesti pe piata financiara si slabiciunile institutiilor de profil pot isca peste noapte o ploaie de mesaje care sa vizeze aceeasi banca . 
un ziar incerca ieri sa sugereze ca " sageti " germane ar tinti BCR . 
altii s - au gindit la interese externe din directii opuse . 
azi ar urma sa se semneze prelungirea acordului stand - by cu FMI . 
de ce n - ar fi unii preocupati sa pulverizeze bruma de incredere cistigata de Romania in ultima vreme ? 
ce - ar insemna asta ? 
o poticnire a Romaniei in pasii ei , si asa timizi , spre Uniunea Europeana . 
altii fac trimitere la o a treia forta , din interior . 
daca ar fi capabila sa puna la cale o asemenea operatiune complicata ( si periculoasa ) , ea ar merita reevaluata . 
mi se pare totusi prea mult . 
si asa am putea continua cu tot felul de scenarii , care mai de care mai sofisticate . Ne intoarcem insa la proverbul romanesc - hotul cu un pacat , pagubasul cu zece ! 
asa si noi . 
Suspectam pe toata lumea si trecem pe linga nevinovati . 
pina cind vom avea un raspuns autorizat din partea organelor abilitate , ne perpelim si ne dam de ceasul mortii ca sa descifram nebunia . 
se impune un raspuns categoric . 
nu mai e ca in situatia cu prabusirea leului pe piata bancara , anul trecut , cind a ramas moarta . 
de data aceasta e vorba de un atac asupra sistemului financiar romanesc , si toata operatiunea are o cheie . Nu mai este doar rodul intimplarii sau al unor speculatii marunte . 
in toate aceste zile de deruta , cu reactii intirziate , aparitia primului - ministru Mugur Isarescu poate fi socotita ca un prim raspuns coerent al autoritatilor romane . 
el a reafirmat situatia financiara stabila a Romaniei si a garantat populatiei ca BCR este pregatita sa onoreze toate solicitarile clientilor . 
de asemenea , premierul a pomenit ieri de falimentul FNI . 
faptul ca Mugur Isarescu a decis sa se implice personal in comisia de ancheta , promitind sa faca publice rezultatele cercetarii in cursul saptaminii viitoare , ne arata ca in respectivul fond s - a produs un jaf de proportii . 
nu e vorba doar de greseli de aplicare a legislatiei de control din partea CNVM , ci de mult mai mult . 
facind trimitere la o ordonanta de urgenta care sa impiedice asemenea inselaciuni si publicitatea falsa ne face sa banuim de pe acum ca in respectivul fond s - au facut malversatiuni financiare de anvergura . 
vor intelege romanii ca apelul la calm valoreaza cit o banca , sau isteria unora va trece peste toate ratiunile si se va transforma intr - o forta distructiva ? 
fara sa realizeze , romanii mai dau in aceste zile un examen tipic pentru orice societate democratica . 
nota finala se primeste la ghiseele bancilor . 
