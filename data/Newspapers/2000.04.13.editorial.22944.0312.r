la " Invest Romania Forum " din New York , Bogdan Baltazar , presedintele Bancii Romane de Dezvoltare , spunea ca asteapta mari investitori americani carora sa le ofere credite . 
banca Romana de Dezvoltare , privatizata in 1998 , are posibilitatea de a oferi credite avantajoase pentru firmele americane puternice . 
in sala de la Roosevelt Hotel se aflau si directori de la firme de stat din Romania , unele aflate in dificultate , si de la firme private . 
va imaginati ce ochi au facut acestia ! 
ei batusera drumul pina la New York pentru a gasi parteneri de afaceri , finantatori sau amatori de a se implica in privatizarea unor societati comerciale . Si acolo sa afle ca banii visati ar exista si la Bucuresti . 
la auzul acestei afirmatii , unii dintre romanii veniti cu tolba plina de sperante au inceput chiar sa mormaie . 
de ce nu ne dati noua , ca ne trebuie ? 
pur si simplu nu intelegeau cum este posibil asa ceva ! 
Bogdan Baltazar a trecut elegant pe linga raspuns . 
risca sa transforme discutia intr - o dezbatere tipic romaneasca , fara cap si fara coada , la care americanii prezenti in sala sa faca ochii mari si sa nu priceapa nimic . 
sau sa inteleaga ca la New York li se spune una , iar la Bucuresti li se intimpla cu totul altceva . Afirmatia lui Bogdan Baltazar nu e atit de contradictorie . 
ea ascunde o realitate nu prea vesela . 
pe de o parte , institutiile bancare serioase sint asaltate de depunatori . 
bancile cu capital strain , chiar mici , sint preferate , pe considerente de credibilitate , in ciuda faptului ca ele nu ofera dobinzile cele mai mari . 
chiar si asa , o banca straina din Romania nu gaseste prea multe oportunitati de plasamente . 
ce sa faca ? 
sa tot cumpere titluri de stat ? 
cui sa dea banii ? 
nu - i de ris ! 
de unde sa stii ca institutia sau omul din fata ghiseului care asteapta un imprumut salvator nu dispare pentru totdeauna dupa ce si - a luat creditul ? 
tot mecanismul birocratic conceput pentru a limita numarul " accidentelor " n - a facut decit sa inmulteasca asemenea cazuri . 
nu are rost sa pomenim favorurile , spaga , interventiile politice . 
o banca serioasa stie ca pe o piata cum e cea romaneasca e aproape imposibil sa - ti respecti obligatiile . 
ba mai apare o taxa , ba puterea de cumparare scade , ba se schimba legislatia , ba un alt partener al partenerului a disparut , si masinaria se blocheaza . 
prinde orbul , scoate - i ochii ! 
cit sa recupereze si din ce ? 
in SUA , toti te fugaresc pentru recuperarea banilor . 
daca esti persoana particulara si ai de rambursat un credit , chiar traiesti cu spaima ca nu - l vei putea achita . 
ideea ca iti pierzi slujba si nu mai ai de unde plati te face mult mai disciplinat . 
muncesti pina iti ies ochii si nu cricnesti la fiecare observatie . 
in Romania , in cazul societatilor comerciale , totul devine mult mai complicat . 
pe muncitori nu - i intereseaza de unde vin banii , important e sa le creasca salariile . 
iar pe director ( manager ) la fel . Pina la rambursarea datoriei s - ar putea sa fie schimbat . 
si atunci , de ce sa piarda aceasta ocazie unica ? 
mai bine gaseste o smecherie ca sa se aleaga si el cu ceva . 
apoi , planul de afaceri prezentat la banca oricum nu mai este valabil . De cind l - ai depus pina ai obtinut banii si , in sfirsit , pina cind incepi sa vinzi ca sa - ti intre alti bani , toate s - au schimbat de mai multe ori . 
chiar daca ti - ai facut socotelile la modul corect , ele nu mai sint bune . 
e o alta gisca in alta traista . Si atunci se contureaza concluzia : tranzitia este perioada ideala sa incasezi bani si sa incerci sa nu - i mai dai inapoi . 
tranzitia e perioada in care Razvan Temesan , in ciuda deciziilor aberante pe care le - a luat si care au condus la falimentarea unei banci , inca mai este considerat de stapinii sai politici un mare bancher . 
George Constantin Paunescu , in ciuda faptului ca a fost principalul " cui " in Bancorex si Bankcoop , e socotit un mare om de afaceri si abia asteapta ca partidul perioadei sale de glorie sa cistige alegerile pentru a o lua de la capat cu ingineriile financiare . 
si atunci , daca nu esti o banca de stat ( adica o banca a nimanui ) , cui sa - i dai credit ca sa nu te arzi ? 
firmei de stat cu datorii de miliarde sau sereleului dintr - un apartament ? 
raspunsul lui Bogdan Baltazar la New York ar fi fost simplu : investitorilor americani sau englezi , nemti sau de orice natie care sa aiba cultul achitarii datoriilor . 
in mormaiala oamenilor de afaceri romani se acundea o mentalitate . Acel " sa ni se dea , ca pe urma om vedea noi ce - om face ! " . 
macar la New York ei ar fi trebuit sa afle ca principala cauza pentru care sint ocoliti de investitori tine in primul rind de mentalitatile din Romania . Care se vad in legi , in comportament , in eficienta . 
unul dintre ei chiar imi spunea , pe hol : " Auzi , dom' le , ce ma intreaba unul din astia ! 
cu cite procente peste 30 la suta ar putea sa cistige mai mult daca investeste in fabrica noastra ? 
prostu' dracului , el nu stie ca eu ma chinuiesc sa supravietuiesc ? " . 
