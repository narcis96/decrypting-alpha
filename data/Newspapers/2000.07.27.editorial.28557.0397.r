alaltaieri , la Bucuresti , o prima instanta a dat verdictul in procesul CEC - SOV Invest . 
de data asta , lalaita noastra justitie s - a miscat repede . 
corecta sau gresita , avem o prima sentinta , semn ca hulitul mecanism al dreptatii se invirte ! 
asta nu inseamna ca stim ceva in plus despre prabusirea FNI . 
cauzele au ramas , in continuare , in ceata . 
din cind in cind , la cite o conferinta de presa , politia vine si ne mai spune doua - trei maruntisuri . 
ca nu stiu care angajat FNI a luat niste bani pe usa din dos , dupa incetarea platilor . 
toate aceste nume de persoane care au incercat sa comita smecherii nu sint decit un fel de " fa - te ca investighezi " . 
pina la urma , suma totala retrasa dupa sistarea platilor nu depaseste cinci miliarde lei . Fata de suma totala disparuta din FNI , cinci miliarde nu sint nici macar praf in ochi . 
sint bacterii . 
vagoanele de bani disparute din Fond s - au dus pe apa simbetei ! 
unde sint ? 
politia nu zice nimic . 
ne mai amageste doar cu un cont al Ioanei Maria Vlas , descoperit in Israel . 
cica s - ar fi facut demersuri pentru a fi blocat ( si nu - i exclus sa fie blocat abia atunci cind va fi gol ! ) . 
in rest , nimic despre calea urmata de miile de miliarde . 
ce a facut ministrul de interne in acest caz ? 
nu ne - a promis Constantin Dudu Ionescu o ancheta rapida ? 
intocmirea evidentei celor care au pierdut banii o fi luat ea ceva timp , mai ales ca fiecare a fost chemat sa depuna o plingere . 
dar banii de la FNI n - au disparut prin filialele judetene . 
toate incasarile erau transferate la Bucuresti . Si de aici au fost miscate spre tot felul de directii . 
care ? 
politia condusa de Constantin Dudu Ionescu ne tot vorbeste despre plevusca profitorilor , dar nu zice nimic despre banii cei multi ! 
au trecut doua luni ! 
chiar n - a fost timp de " frunzarit " transferurile facute de SOV Invest ? 
unde s - au dus , ca n - or fi intrat in pamint ? ! Nici macar cetateanul care a rascumparat 262 de miliarde lei cu putin timp inainte de prabusirea Fondului nu a fost retinut ! 
cica ar fi disparut si el ! 
in stilul acesta , e greu de crezut ca vom dezlega vreodata misterul sustragerii banilor . 
ba , chiar incepem sa banuim ca se va intimpla la fel ca in toate celelalte cazuri . 
adica vor fi aratati cu degetul si aruncati in gura presei si a pagubitilor citiva pirliti care s - au " dedulcit " in momentele critice si si - au virit si ei degetele in miere . 
cei care au bagat mina pina la cot vor ramine , ca si in alte escrocherii , undeva , in spatele cortinei . 
nu poate Constantin Dudu Ionescu sa finalizeze un raport si sa traga o concluzie ? 
nu poate primul - ministru Mugur Isarescu sa urgenteze ancheta ? 
sa nu uitam ca , in plina criza , premierul , speriat de moarte , a spus : " Va asigur ca ma voi implica personal in conducerea comisiei guvernamentale de ancheta a cazului FNI , pentru identificarea plasamentelor facute de FNI si recuperarea banilor care trebuie sa ajunga la proprietarii lor de drept . 
in plus , cei care se fac vinovati de inselaciune sa plateasca , potrivit legilor tarii " . 
cum s - a implicat Mugur Isarescu ? 
zilele trecute , la Iasi , a spus ca nu se pot recupera mai mult de 200 de miliarde de lei , plus inca aproximativ 100 - 150 din " penalizarea celor vinovati " . 
de unde stie premierul suma ? 
stie unde au disparut ceilalti bani ? 
are el deja o concluzie a comisiei de ancheta ? 
de ce n - o face publica ? 
a promis solemn ca se va implica in asta , iar acum ne spune doar cit a mai ramas , nu si unde s - a dus grosul banilor si in folosul cui . 
am sunat ieri la guvern pentru a intreba de rezultatele anchetei . 
ni s - a spus ca " si astazi ( ieri - n . n . ) premierul l - a sunat pe Constantin Dudu Ionescu pentru a intreba cind se finalizeaza raportul " . 
daca se merge in ritmul de pina acum , premierul Mugur Isarescu mai are de dat citeva sute de telefoane ! 
dar asta nu inseamna ca " ma voi implica personal in conducerea comisiei guvernamentale de ancheta & Eacute ; pentru identificarea plasamentelor facute de FNI si recuperarea banilor " . 
pina la ora cind am scris , la redactie sosisera peste 6.000 de scrisori , taloane decupate din " Evenimentul zilei " sau mesaje electronice in favoarea tandemului Mugur Isarescu - Theodor Stolojan . 
chiar si daca am mai primi peste douazeci de milioane de asemenea mesaje , premierul si ministrul de interne au obligatia de a ne raspunde cit mai curind la intrebarea : unde s - au dus banii din FNI ? 
altfel , pagubitii si opinia publica vor intra la banuieli . 
se tem ? 
nu pot ? 
sint si ei imbroboditi ? 
sau cei doi demnitari , de care multi isi legau speranta , se dovedesc si ei plini de slabiciuni si de vorbe goale ? 
