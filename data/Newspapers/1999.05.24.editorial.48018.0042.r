chiar te apuca disperarea cind vezi numarul mare al celor pacaliti de tot felul de trucuri de a face bani . 
din 1990 a inceput smecheria cu vizele . 
dai atit si - ti fac rost de o viza pe un an ! 
mii de romani au cotizat la buzunarele unor escroci . 
apoi a venit smecheria cu plecatul la lucru in strainatate . 
cea mai hazoasa e cu sapatul de tunele in Elvetia , cu 4 . 000 de dolari pe luna . 
sute de oameni si - au dat ultimul banut din casa , si - au vindut masina sau alte lucruri de valoare si au platit impozitul pe naivitate , ca sa nu zic prostie . 
a fost apoi jocul piramidal de tip Caritas , multiplicat si el in alte jocuri . 
sume enorme au fost pierdute de oameni care nu se osteneau sa se intrebe de unde Dumnezeu se inmultesc banii de opt ori fara sa piarda cineva . 
erau in stare sa te sfisie daca le explicai acest adevar simplu pe care erau totusi dispusi sa - l accepte , dar numai dupa ce isi luau ei suma . 
a mai mers si afacerea cu asigurarile , si cea cu certificatele de investitor . 
si iarasi s - au ars mii de oameni . 
au aparut si forme mai rafinate de vindut iluzii . 
de exemplu , cistigi un apartament in Insulele Baleare unde iti vei petrece doua saptamini la alegere pe tot restul vietii . 
aproape doi ani , pe la benzinariile din Bucuresti si din tara , daca veneai cu o masina mai acatarii , o echipa de tineri te asaltau sa le dai adresa pentru a - ti putea expedia o documentatie . 
si te anuntau ca trebuie sa ai la tine citeva mii de dolari si sa vii cu sotia . 
ti se facea o prezentare , plateai si te alegeai cu apartamentul pe Marte , in time - sharing , pe care nu - l pupai niciodata . 
cum sa mergi in vacanta la dracu' in praznic , cind cei mai multi n - au bani de o pereche de tenisi sau de un kilogram de ulei si unul de brinza dulce ? 
o alta smecherie a facut aripioare cu firma Euromarket Mail . Ea nu face decit sa continue o alta tarasenie de acum doi sau trei ani . 
o firma stabilita undeva prin Austria a publicat taloane de participare la un concurs dotat cu un autoturism BMW . 
era suficient sa completezi talonul si sa - l expediezi . 
apoi , toti participantii primeau acasa instiintarea ca au cistigat un autoturism . 
mai trebuia doar sa expedieze 150 de dolari , necesari pentru intocmirea formalitatilor . 
si zeci de mii de oameni se gindeau , ce mare brinza daca pierd 150 de dolari ! Dar daca ma aleg cu un BMW ? 
si expediau banii , dar nu primeau niciodata nimic , in vreme ce din asteptarea lor se adunau : zeci de mii de fraieri , inmultiti cu 150 de dolari = o lovitura de cel putin doua milioane de dolari . 
firma Euromarket te anunta , cu un titlu de o schioapa , ca esti cistigatorul unui Daewoo Matiz . Si cu litere cit un purice precizeaza : " Daca veti fi in posesia biletului care va cistiga marele premiu " si , evident , " daca veti cumpara marfuri in valoare de citeva sute de mii " . 
tarasenie pe seama naivilor , ca si multe altele , bazata pe neatentie , pe confuzie . 
cititorul roman inca nu s - a dumirit care este diferenta intre un articol scris , asumat si publicat de o redactie si un anunt de mica publicitate , tiparit de aceeasi revista sau de acelasi ziar . 
el crede ca si anuntul , daca a aparut in pagina vecina cu cea in care sta articolul , este adevarat si se bucura de toate garantiile din lume . 
e chiar convins ca toate concursurile si toate tombolele anuntate pe televiziuni , radiouri , ziare si reviste sint batute in cuie si nu - l asteapta decit pe el , nefericitul nefericitilor , ca sa incaseze pomana . 
or , lucrurile stau cu totul altfel . 
iar Romania inca nu are institutii sau asociatii care sa verifice , sa controleze . 
Tombolele sint adeseori fara avocati , fara un reprezentant al publicului , fara acte semnate de martori si organizatori . 
si astfel asistam la cacealmale dupa cacealmale , care de care mai ingenioase , dar avind la celalalt capat o victima sigura . Omul naiv si necajit , dispus sa muste din orice , doar - doar l - o prinde pe Dumnezeu de haina . 
pina cind statul si societatea civila isi vor regla instrumentele cu care sa depisteze toate trucurile cu putinta , nu ne ramine decit sa - i indemnam pe cititorii nostri sa se apere singuri . Adica sa fie cu ochii in patru si sa verifice orice oferta de ciini cu covrigi in coada . 
sa citeasca pina la ultima litera orice contract , sa intrebe apropiati mai priceputi , sa verifice de zece ori si sa mai stea o clipa pina la a scoate banii din buzunar . 
trucurile acestea au fost si mai sint folosite in alte tari , chiar civilizate . 
acolo au cam fost fumate , si acum mari vinzatori de iluzii cutreiera Estul . 
nu avem cum sa ne aparam si nici cum sa garantam ca in orele urmatoare nu vom avea parte de asemenea momeli . 
nu ne ramine decit avertismentul . Atentie , nimeni nu vrea sa dea . 
toti mierosii vor sa ia ! 
