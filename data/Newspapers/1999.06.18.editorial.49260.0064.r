de citeva ori am scris pe acest colt de ziar despre lucrurile necurate care se petrec in politie . 
chiar ajunseseram sa trecem peste mica spaguiala o politaiului de piata sau de cartier , chit ca ea il enerveaza pe bietul cetatean la fel cum ar trebui sa - l revolte miscarile de mafioti ale ofiterilor superiori . 
dar mizeria marunta a politistului de rind vine din saracie si din toleranta sefilor bagati pina in git in lucruri mult mai mari . 
a fost principala cauza pentru care ne - am atintit privirile direct spre virfurile politiei . 
raul de acolo venea si nimeni n - a avut indrazneala sa se puna de - a curmezisul . 
in consecinta , banditismul a prins curaj , hotii au luat aripi , iar siguranta omului obisnuit era din ce in ce mai des amenintata . 
politia chiar a pierdut doi ani cu Gavril Dejeu , nu pentru ca acesta ar fi fost de rea - credinta . 
el a fost doar " impachetat " de profesionistii cu trecut in toate . 
Dudu Ionescu a insemnat o rasturnare impresionanta . 
nu e vorba doar de spulberarea spectaculoasa a minerilor si a echipei lui Miron Cozma , ci si de reactia prompta , in cazul politistilor care au violat o tinara . 
la doua zile de la publicarea anchetei in " Evenimentul zilei " , politistii au fost pusi pe liber si deferiti Parchetului pentru cercetari . 
Descalecarea sutelor de ofiteri superiori imbatriniti la mapa este o alta miscare esentiala pentru reforma reala a politiei . 
dupa cum cazul fiului generalului Vasile Matei , adjunct in Inspectoratul General al Politiei , ne arata ca nu e vorba de un foc de paie . 
Odrasla generalului , " scula " si el pe mosia lui tac - su , era cunoscuta ca un cal breaz . 
de ce n - a sfeclit - o mai devreme ? 
de ce generalul a fost suspendat atit de tirziu ? 
si de ce nu a fost destituit ? 
gurile rele zic ca in politie se fac jocuri si se iau revanse ! 
e posibil , dar " revansa " e tot o modalitate de lucru a mafiotilor . 
vintul de curatenie care a fost stirnit de Dudu Ionescu in politie se confirma si prin descoperirea jandarmului care a participat la uciderea copilului din Brasov si prin dosarul deschis politistilor implicati in inregistrarea unor masini de furat . 
socul descoperirii asasinului este enorm , cu atit mai mult cu cit tatal sau era colonel cu raspunderi in Comandamentul jandarmilor din judetul Brasov . 
uciderea unui copil pentru bani de catre un jandarm platit de contribuabil pentru a asigura linistea publica depaseste orice inchipuire si arunca o lumina sumbra asupra functionarului public . 
ce sa asteptam de la altii , mai mici sau mai mari , din primarii sau din institutii ale statului , daca un jandarm ucide un copil pentru socotelile necurate pe care le avea cu tatal sau ? 
cazul ne ia un val de pe ochi . 
de fapt , ne trezeste dintr - o resemnare crunta , asa cum ar fi trebuit sa ne trezeasca si sfirsitul acelui amarit abandonat de Salvare sa moara in fata unei porti parasite . 
Jandarmul Constantin Octavian Cojocea a fost dat afara din politie cu o zi inainte de a comite crima . 
mai sa fie ! Aveau un nas sefii lui ca l - ar fi prins singuri si pe teroristul Carlos ! 
sau n - au fost asa destepti , au fost doar necinstiti si i - au antedatat debarcarea pentru a nu ne revolta prea tare . 
de fapt , e un fel de praf in ochii opiniei publice , semn ca operatiunea de curatenie se desfasoara cu o anume teama . Vezi Doamne , sa nu zica populatia ca toti coloneii sint stricati si nu toti politistii " pun botul " la orice . 
din pacate , raul a ajuns atit de mare , incit nu se mai poate inlatura cu zimbre si cu manusi . 
operatiunea e obligatorie si trebuie continuata cu fermitate si transparenta , chiar daca ar fi sa ni se faca pielea de gaina cind vom afla ce se ascunde dincolo de fata pudrata si tantosa a unor mahari . 
mai bine pe sleau , aratindu - le cetatenilor ce cancer se intindea pe viata lor . 
si daca se va merge mai adinc , la veniturile impresionante ale unor sefi de inspectorate , inlaturati nu demult , vom avea imaginea banului necurat si a radacinilor raului . 
cum sa ramina politicienii niste ingerasi , daca oamenii platiti sa vegheze la respectarea legii aveau miinile bagate pina la cot , iar unii intrasera chiar pina in git in gunoaiele societatii ! 
actiunea lui Dudu Ionescu si a celor care il sprijina e una dintre cele mai grele . 
ea va tulbura apele pina sus . 
dupa cum musteriii din politie , loviti in plin , se pot constitui intr - o forta care sa cotizeze la opozitie . 
dar numai o crunta iresponsabilitate de partid ar putea folosi asta pentru a - si spori rindurile . 
o asemenea atitudine n - ar face decit sa impinga tara intr - o mlastina din care nu se mai poate redresa . 
pe fondul atitor dezamagiri , deratizarea declansata de Dudu Ionescu ne mai racoreste putin sufletele . 
bani nu sint , investitorii nu se inghesuie . 
dar un pic de dreptate si de curatenie tot se poate . 
p . S . Si pentru a pune capat oricarei speculatii , declar ca nu - l cunosc personal pe Dudu Ionescu , nici pe secretarii sai de stat . 
ba , as putea spune ca nu imi este citusi de putin agreabil , ca sa nu zic ca - i de - a dreptul indigerabil . 
