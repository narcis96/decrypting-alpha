" copiii diavolului " ( 2 ) 
abandonarea copiilor , ca fenomen in crestere , e mai mult decit o stire cu implicatii politice . 
e semnul unei drame . 
daca o tara " stricata " ca Franta , in care moravurile tot decad de sute de ani , inregistreaza numai 800 de abandonuri pe an , iar in Romania , curata moral , dominata de o mentalitate aproape taraneasca , se ajunge la 10.000 , inseamna ca nu e vorba doar de saracie si tranzitie . Ar putea fi mult mai mult ! 
sa nu uitam ca , in 1980 , filosoful francez Emmanuel Todd anunta prabusirea imperiului sovietic prin scaderea alarmanta a procentului natalitatii . 
de ce n - am incerca sa vedem mult mai mult in aceasta situatie a copiilor abandonati , a orfelinatelor aflate in umbra , departe de interesul public , fata de care fundatiile romanesti , inclusiv cea condusa de fiul presedintelui Emil Constantinescu , nu sint decit niste firave martisoare puse pe o rana adinca ? 
din cei aproximativ 250.000 de copii care se nasc intr - un an , citeva mii ajung in camine de handicapati . 
procentul este enorm . El ne trimite la asistenta modesta din spitale . 
nu putem ignora dintre factori nici conditiile precare de igiena din unele familii , nici crasa ignoranta in materie de contraceptie . 
si nici alcoolul . 
" copiii diavolului " conceputi sub influenta bauturii au sanse mult mai mici de a se naste normali . 
si de la o iresponsabilitate incepe o viata sub semnul tragediei . 
un copil handicapat intr - o lume in care defectele congenitale sint un pacat are sanse minime de integrare . 
mentalitatea conform careia un om cu un handicap este doar un blestem pe capul celorlalti , chiar o rusine , inca ne mai domina si de aceea sint extrem de putine modalitatile de a - i reintegra pe acestia . 
Preferam inca sa ii impingem dincolo de orizonturile privirii . 
dar mult mai grave sint cele 10.000 de abandonuri anuale . 
vrind - nevrind , cifra ne obliga sa vorbim si despre o decadere a instinctului matern , despre o deruta morala care nu are drept cauza numai saracia . 
americanii , canadienii , nemtii , francezii si englezii fara copii alearga ca disperatii sa poata infia unul . 
noi am facut si din asta o industrie . 
au existat stiri despre indivizi care au tratat acest fapt divin al nasterii ca pe o puiernita din care se pot scoate bani la fel cum se pot scoate din reproducerea animalelor de rasa , a porumbeilor sau a pestilor . 
dupa cum , in conditii de saracie , mame de la periferia societatii nasc numai pentru a - si vinde copiii . 
nu sint acestea semne ale unei decaderi care depaseste cu mult conditiile sociale si avertizeaza asupra unui proces de degradare care vizeaza fibra poporului roman ? 
nu e vorba doar de gesturi care tradeaza mentalitati pasagere sau accidente ! 
se pare ca e vorba de mult mai mult . 
poporul roman - cel mioritic , cel pudic , cel care respecta biserica si crede in Dumnezeu - este lipsit de reactie in fata unui fenomen care il descalifica ? 
el plateste la coltul strazii taxa compasiunii pentru copiii vagabonzi , fiind incapabil sa inteleaga ca prin asta contribuie la sporirea numarului celor care traiesc in canale , al aurolacilor si al celor fugiti de acasa . 
scoala nu se implica , sustinind ca e treaba familiei , iar aceasta lasa totul pe seama scolii , convinsa fiind ca institutia trebuie sa - si pastreze functia educativa din anii socialismului . 
numarul mare de copii abandonati devine un blam apasator pentru intreaga societate . 
el ne arata noul sens al libertatii , tradus prin fac ce vreau . 
dar o asemenea libertate , fara nici o raspundere , e doar libertatea de a fi egal cu zero . Cu biologia , cu haosul , cu spiritul anticomunitar ! 
probabil ca asa se manifesta fiinta umana dupa ce a scapat de dogme . 
furia cu care refuza minimele reguli morale trebuie sa treaca prin anularea conditiei umane , ca mai apoi sa purceada usor la redescoperirea valorilor care tin lumea de la Hristos incoace . 
Radu Vasile a facut , in luna mai , un apel prin care cerea vesticilor un sprijin . 
el a recunoscut neputinta guvernului de a gasi bani si pentru aceasta drama . 
statul si - a declinat deci puterea de a se confrunta cu situatia " copiilor diavolului " . 
nu mai exista decit o singura sansa . 
societatea romaneasca sa se trezeaza in ansamblul ei si sa gaseasca resurse pentru a tempera fenomenul . 
dar ea e divizata de politica , de necazuri , de orgolii . 
fara ca ea sa atinga un moment de constiinta si de mare luciditate , subiectul in cauza va aluneca doar pe panta inclinata care duce spre neant . 
e un neant in care nimeni nu poate citi viitorul . 
