era o doamna pe care nu aveai cum sa n - o observi . 
totdeauna la patru ace , coafata si machiata ingrijit , ziceai ca e o ratacita prin Casa Scinteii . 
nici nu prea vorbea cu ceilalti . 
la coada la bufet , astepta ingindurata , linistita , cu barbia putin ridicata . 
aveai impresia ca priveste pe deasupra tuturor . 
si nu era decit o amarita de documentarista , de pe undeva de prin birourile in care se fabrica imaginea edulcorata a Romaniei . 
cu timpul , am aflat despre ea ca terminase doua facultati , ca era un fel de biblioteca vie , ca vorbea din copilarie citeva limbi straine , dar , din cauza dosarului prost , nu putea ocupa un post de redactor . 
si , cu vreo doi - trei ani inaintea caderii lui Ceausescu , intr - o zi de toamna , doamna aceasta distinsa se afla la rind in urma mea , pe cind asteptam ca bufetiera sa ne serveasca prinzul . 
dintr - o data , femeia grasa de dupa tejghea a inceput sa ne numere . 
unu , doi , trei , patru , cinci , sase , pina aici mai ajung gratarele , restul asteapta degeaba . 
si a pus degetul intre mine si distinsa doamna din urma mea ca o granita , ca o bariera , ca o gratie din otel . 
ca la comanda , monumentul de sobrietate si eleganta care era documentarista s - a prabusit . 
femeia a izbucnit intr - un plins isteric si a inceput sa strige , vreau gratar , vreau gratar ! 
toti cei de fata au incremenit . 
nimeni nu voia sa cedeze , nimeni nu s - a intors sa - i spuna o vorba de incurajare . 
iar ea continua sa tipe isteric , cu sughituri , vreau gratar , vreau gratar ! 
am iesit din rind , cedindu - i locul si am plecat pe culoarele Casei Scinteii . 
am mers pina m - au durut picioarele . 
incercam sa o inteleg pe femeia aceea distinsa care , in ciuda educatiei , a firii sale , a elegantei pe care o afisa , a capotat , intrind intr - o contradictie violenta cu modul ei obisnuit de a fi , cu toate calitatile sale intelectuale . 
in clipa aceea , la bufet , doamna X fusese impinsa dincolo de pragul suportabilitatii . 
presupun ca o ora sau doua mai tirziu a trait un sentiment de cumplita apasare . 
nu se putea sa nu fi realizat ce spectacol penibil declansase . 
de altfel , cred ca de rusine si - o fi gasit alta slujba de n - a mai aparut niciodata prin Casa Scinteii , Casa Presei Libere de astazi . 
si daca un om , educat din copilarie sa nu umble nici cu punga de plastic , sa nu iasa pe strada fara unghiile lacuite si fara un contur impecabil al buzelor , mai ales in coltul gurii , fusese capabil sa traiasca un asemenea moment de cadere , de ce nu i - am intelege pe toti cei care , din cauza foamei , din disperare , din lipsa de orizont , din deruta , se duc acum sa - l voteze pe Corneliu Vadim Tudor ? 
si ei vad negru inaintea ochilor , si ei traiesc o stare de cadere in gol , si ei se agata de un cuvint ! 
atunci , in fata tejghelei de la bufet , am inteles pentru prima data ca e mai usor sa fii logic , sa fii demn , sa fii de bun simt cind iti este bine , si mult mai greu sa rezisti cind nu te ajuta nimic . 
daca , din cauza mincarii , toate valorile comportamentale s - au prabusit la o femeie educata , cit ar putea sa reziste convingerile democratice ale unor oameni care maninca din ce in ce mai rar , care nu vad o lumina nici pentru ei , nici pentru copiii lor ? Care se hranesc doar cu aceste baloane umflate ce scapa zilnic din gura unui dezechilibrat ? 
cit pot acesti oameni sa reziste ofertelor demente ? 
cu ce sa le cintareasca pentru a afla ca nu sint decit spuma unei minti deranjate ? 
toata setea lor de dreptate ( pe care guvernantii de pina acum n - au reusit s - o astimpere ) se agata in acest moment de nebunia unui mascarici . 
nu se intreaba nici unul dintre cei fascinati de delirurile verbale ale lui Corneliu Vadim Tudor ce se va intimpla cu Romania dupa ce il vor alege ? 
ce se va intimpla cu viitorul copiilor ? 
in ce tara se vor duce pentru a nu mai da fata cu bufoneria incoronata pe chiar disperarea lor ? 
dupa ce vor fi infulecat si ei primul " gratar " , ce vor face a doua zi , cind vor vedea neantul in care au impins tara ? 
or fi avind si popoarele un subconstient , cum au si indivizii . 
or fi avind si ele cosmaruri , sau or fi facind gesturi inexplicabile ! 
or fi traversind si ele momente in care demnitatea , democratia , onoarea , bunul simt nu mai sint valori pentru care merita sa induri ! 
intrebarea mea e una singura : ne apropiem vertiginos de implinirea unui asemenea vis urit ? 
doamna aceea distinsa pina in virful unghiilor si - a gasit alt loc si alta slujba pentru a scapa de rusine . 
noi , ce tara am putea cauta pentru a scapa de rusinea de a - l fi ales pe nebun ? 
