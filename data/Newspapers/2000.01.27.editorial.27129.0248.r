un prieten care a fugit in strainatate pe vremea lui Ceausescu mi - a atras atentia asupra unei stiri din " Jurnalul National " . 
emigrantii straini ( sirbi , pakistanezi , arabi sau refugiati din Bangladesh ) traiesc in Romania cu o alocatie de 5.850 de lei pe zi . 
dincolo de suma , cu care e greu sa se intretina un om chiar daca s - ar hrani numai cu loboda si stevie , mai este ceva . 
Romania e o tara saraca , si romanii au destule necazuri . 
dar situatia nu e atit de disperata incit sa nu se poata face ceva pentru acesti deznadajduiti ai sortii . 
sa nu uitam ca sute de mii de romani au scapat de aberatiile lui Ceausescu luindu - si lumea in cap . 
nu cred ca exista vreun transfug roman care sa nu fi ramas pentru totdeauna cu amintirea lagarului de la Latina sau a celui de la Treisckirchen . 
spaimele traite , asteptarea si hotii care misunau pe acolo inca le provoaca cosmaruri . 
in toata drama pe care o traiau oamenii din tarile din Est , lagarele acestea erau niste statii spre lumea libera . 
dar nici un roman care a ajuns in aceste lagare n - a facut foamea . 
a trait doar frica de necunoscut , teama ca va fi ajuns din urma de bratul Securitatii , durerea ca lasa in urma prieteni , rude , chiar membri de familie . 
insa nu se poate plinge ca a primit mincare de un sfert de dolar . 
din cite mi s - a povestit , in ciuda presiunii psihologice teribile , conditiile erau civilizate . 
vreau sa spun ca efortul Comisariatului ONU pentru Refugiati si al tarilor care gazduiau aceste lagare avea la baza un sentiment umanitar . 
era o mina intinsa in fata valului de disperare . 
pe traseul peripetiilor , amenintarilor si intilnirilor cu moartea , refugiatii romani gaseau un pat curat , mincare , o minima siguranta si un mecanism ( uneori extrem de lent , dar functional ) gata sa - i preia . 
Occidentul a fost in stare sa organizeze primirea a milioane de refugiati din arealul comunismului victorios . 
prietenul meu a fost gazduit chiar in lagarul de la Debrecen , in Ungaria . 
el mi - a marturisit ca in afara tensiunii extraordinare , a unei anume mizerii morale a unora dintre refugiati , conditiile din lagarul maghiar , care a functionat prin anii ' 87 - ' 88 , erau rezonabile . 
era curat , ordine , iar mincarea depasea asteptarile . 
si sa nu uitam ca Ungaria , in acea perioada , & Ecirc ; nu o ducea pe roze . 
ba , mai mult , daca ar fi sa ne punem la mintea lui Funar si Vadim , chiar nu avea vreun interes sa dea semne de amabilitate . 
or , pe nimeni nu a interesat ca e vorba despre rusi , romani sau mai stiu eu ce natii . 
toti au fost tratati cu acea intelegere la care indeamna bunul simt atunci cind e vorba despre oameni disperati . 
vreau sa spun ca 5.850 de lei reprezinta ceva foarte departe de bunul simt la care sintem obligati si noi . 
e vorba despre 400 de oameni napastuiti care au ajuns pe teritoriul Romaniei . 
oricit de greu o duc unii pensionari sau asistati social , bugetul public trebuie sa mai aiba o resursa si pentru acesti 400 de necajiti . 
se cheltuieste prosteste in destule domenii , se risipeste si se fura . Diminuind risipa care se face in unele institutii , pot fi gasite niste fonduri cu care sa fie ajutati refugiatii . 
unii sint refugiati de razboi ( Kosovo ) , altii sint plecati din motive de saracie . 
nu - i putem lasa in voia sortii si nici nu ne putem spala pe miini fiindca nu avem bani sa le asiguram conditii minime . 
alte tari civilizate isi fac un titlu de onoare din a le intinde o mina celor aflati intr - o situatie similara . 
Franta isi spune cu mindrie " Terre d' asile " si cheltuieste sume enorme pentru adapostirea si ingrijirea acestor oameni . 
probabil ca francezii stiu mai bine ca azil si azilant vin de la un cuvint grecesc - " asulon " , care inseamna " refugiu sacru " . 
de altfel , in mai toata lumea , din antichitate si pina astazi , cel care ti - a intrat in casa are statut de oaspete . 
acest regim ii facea pe unii chiar sa - i apere cu pretul vietii pe cei care le trecusera pragul . 
or , noi nu putem spune ca am avea o asemenea cutuma atita vreme cit acordam doar 5.850 de lei pe zi unui refugiat . 
emigrantii care au ales Romania si au izbutit sa ajunga aici nu ne sint doar oaspeti . 
ei reprezinta si ocazia noastra de a intoarce comportamentul civilizat cu care tarile vestice i - au tratat pe emigrantii romani . 
chiar am putea sa demonstram ca avem si noi o atitudine europeana fata de dezmostenitii sortii . 
dar nu cu 5.850 de lei pe zi . 
