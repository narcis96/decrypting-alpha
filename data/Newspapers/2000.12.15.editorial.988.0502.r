multi intelectuali nu vor putea uita zilele in care inamicii politici ai lui Ion Iliescu au cerut populatiei sa voteze cu acesta in al doilea tur de scrutin . 
si Doina Cornea , si Ana Blandiana , si cei din Piata Universitatii , si GDS - isti de toate soiurile . 
in prima clipa am fost tentati sa zicem , uite , dom' le , ce frumos ! 
adversari de moarte isi dau mina in fata unui pericol iminent ! 
laudabila solidaritate ! 
noi , romanii , ne unim ca unul cind e vorba de cauze majore ! 
eram la un pas sa credem ca adversitatea de un deceniu s - a incheiat cu un " pupat Piata Independentei " . 
faptul ca Ion Iliescu a refuzat politicos ( data fiind situatia , nici nu - i dadea mina sa - si plateasca o polita ! ) ne obliga sa presupunem ca , pina la urma , imbratisarea finala nu va avea loc . 
cu sau fara ea , apelurile pentru sustinerea lui Ion Iliescu in turul doi ascund o mare infringere . 
as zice , o umilitoare infringere pentru toti corifeii " anticeausismului " . 
nu acesta a triumfat stralucitor , ci ei au pierdut lamentabil , spulberind , poate pentru totdeauna , aura eroica a disidentei romanesti din " Epoca de aur " . 
pe cine a dat rezistenta impotriva lui Ceausescu ? 
pe Doina Cornea , Ana Blandiana , Mircea Dinescu , Andrei Plesu , Petre Mihai Bacanu , Radu Filipescu , Dan Petrescu ! 
lor li s - ar putea adauga si cei proveniti din spatiile neculturale - taranistii si liberalii sanctionati de sistemul comunist inca inainte de venirea lui Ceausescu la putere - asa - numitii disidenti in rezerva , cei care , dupa iesirea din puscarii , n - au mai avut resurse sa continue lupta . 
dupa 1989 , toti acestia au facut front comun si au constituit ceea ce s - a numit " opozitie democratica " . 
mai nou , termenul isi schimba continutul . 
din 26 noiembrie , el a inceput sa fie folosit pentru Partidul Democrat ( ? ! ) , pentru UDMR ( ? ) si pentru PNL ( opozanti de la caz la caz , in functie de oferta ) . 
ideile disidentilor au fost imbratisate de o parte a elitei romanesti , dar si de oameni apartinind altor categorii sociale . 
ele reprezentau idealuri si orientari ce veneau din traditii de familie , din convingeri sau dintr - o moda politica . 
nu trebuie sa omitem " infiltratii " . 
unii la ordin , altii din oportunism s - au alaturat acestui front , definit de entuziasm si de spirit anticomunist . 
principiile morale au fost un alt liant invocat cu insistenta . 
ce s - a intimplat cu aceasta grupare dupa victoria CDR din noiembrie 1996 ? 
lipsa de experienta in gestionarea treburilor publice s - a aratat din plin . 
un amatorism de doi lei . 
dar nici acesta n - ar fi fost atit de jenant daca n - ar fi fost dublat de abandonarea valorilor morale . 
nu e vorba de galagia facuta in numele acestora , ci de respectarea lor in exercitarea puterii . 
slabiciunile s - au dovedit a fi unele caracteristice omului in general , iar nu partidelor politice . 
disidenta romaneasca , ajunsa in virful piramidei , s - a ingrijit mai intii de ea insasi , omitind sa - si innoade batista pentru a nu uita de popor si de promisiunile facute . 
cind coalitia din jurul CDR a inceput sa o ia razna , disidenta romaneasca a bolmojit ceva , dar n - a avut forta de a se constitui intr - un nou front impotriva puterii . 
a continuat sa coabiteze cu aceasta . 
chiar si pe ultima suta de metri a mandatului i - a tolerat slabiciunile si orgoliile . 
dar " frontul " s - a spart , lasind un culoar larg pentru cresterea lui Corneliu Vadim Tudor . 
ascensiunea acestuia si victoria lui Ion Iliescu pot fi puse chiar pe seama prestatiei submediocre a respectivului front democratic . 
tristetea cea mare vine de la faptul ca atit a putut disidenta romaneasca sa faca si atit a facut . 
ea a compromis pe termen lung un tip de discurs politic si un set de valori , aminind pentru o perioada greu de estimat refacerea dreptei . 
mai mult , din cauza implicarii unora in exercitarea puterii sau chiar din cauza foloaselor trase de pe urma acesteia , asa - numita elita romaneasca de dreapta nu mai poate pleda fara a stirni un zimbet . 
cind s - a aratat " pericolul Vadim " , adversarii de moarte ai lui Ion Iliescu au iesit la rampa . 
au socotit ca tot ei trebuie sa vorbeasca , sa cheme natia si sa - i reprezinte constiinta , fara sa - si dea seama ca vocea lor tunatoare nu s - a mai auzit decit ca un chitait neputincios . 
sa fi fost aceasta iesire in fata doar pretul platit pentru propriile greseli sau un semn de impacare cu adversarii ? 
oricum , apelul exprimat in acele zile plaseaza frontul democratic exact acolo unde ii era locul . 
