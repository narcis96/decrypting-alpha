tare dezumflat trebuie sa fi fost Laszlo Tokes dupa Congresul UDMR de la Miercurea Ciuc ! 
mesajul sau radical si , o data cu el , aripa sustinatoare au mai suferit o infringere . 
de altfel , Laszlo T & ouml ; kes ar fi avut sanse reale sa cistige in masura in care Corneliu Vadim Tudor sau Gheorghe Funar ar putea ajunge in fruntea Romaniei . 
pentru amindoua partile oportunitatea se tot micsoreaza ca si coada ursului . 
dar nu dispare niciodata . 
acum ea s - a facut mica de tot . Marko Bela a cistigat nu pentru ca e frumos nevoie mare sau pentru ca sparge difuzoarele adunarilor populare . 
victoria sa vine exact de la faptul ca e mai cuminte , cu scaun la cap si nu se aprinde din te miri ce . 
iar Marko Bela , fiind deja un politician versat , a simtit ca nu e momentul sa ridice tonul , ca maghiarimea este si ea la fel de ingrozita de ce se petrece in Iugoslavia . 
de altfel , tragedia din Kosovo are , printre toate pacatele cu putinta , macar un merit , daca se poate spune asa . Ca a temperat si ideea desprinderii de teritorii pe criterii etnice , dar si posibilul tratament necrutator fata de o minoritate . 
nenorocirea din tara vecina a venit ca o galeata cu apa rece ca gheata peste niste timple infierbintate . 
s - au racorit pe neasteptate chiar si strategii si analistii care isi mai imaginau ca o asemenea desprindere s - ar putea produce fara riscurile unei tragedii cu efecte necontrolabile . 
toate acestea , plus faptul ca Transilvania nu mai are un partid puternic de genul PUNR , iar Partidul Romania Mare se stringe ca o smochina , au dus la un Congres UDMR extrem de calm . 
chiar si mesajul de la Budapesta a fost doar unul politicos , rece , fara promisiuni si scintei . 
pe un asemenea fond , chiar se poate pune la cale o imbunatatire a relatiilor dintre UDMR si restul partidelor politice . 
nu mai sintem in tensiunea exagerata provocata de predarea istoriei si geografiei in limba romana , cind ajunseseram la un pas de paroxism . Aceste dispute au trecut in plan secund . 
si nu doar din cauza situatiei din Iugoslavia . Romanii si maghiarii sint mult mai preocupati de somaj , de saracie , de alte necazuri zilnice decit de chestiuni de principiu . 
tot la Congresul de la Miercurea Ciuc , Laszlo T & ouml ; kes a lansat - si Marko Bela a preluat - ideea unui " Parteneriat strategic " cu romanii din Transilvania . 
nu avem prea multe detalii asupra modului in care e conceput acesta . 
el nu poate fi economic pentru simplul fapt ca UDMR nu este un srl , iar oamenii de afaceri maghiari din Romania cumpara de la cine ofera mai ieftin si vind cui plateste mai mult si mai repede . 
politic , parteneriatul poate fi facut eventual cu filiale locale si judetene ale partidelor din coalitie . 
cu PUNR un asemenea plan este mort . 
intii ca si PUNR se micsoreaza , apoi nici nu - i de imaginat ca ramura inca verde a partidului lui Valeriu Tabara ar fi interesata de asa ceva . 
se poate avea in vedere un parteneriat cu reprezentanti ai societatii civile , cu fundatii , asociatii sau grupuri culturale . 
chiar merita sa ne imaginam un dialog mult mai putin tepos cu asemenea institutii . 
el ar face bine si romanilor , si maghiarilor , mai ales daca ar fi tutelat si de UDMR , si de partide din opozitie , cum ar fi PDSR . 
o calmare a relatiilor intre romani si unguri in localitatile in care ele s - au invirtosat ar duce si UDMR mai aproape de atingerea obiectivelor , si partidele politice de la putere sau din opozitie in situatia de a coopera la realizarea lor . 
abia dupa infaptuirea unui asemenea parteneriat , UDMR ar putea avea si universitatea maghiara , si placutele bilingve si multe altele . Si ele s - ar putea obtine fara nici o durere de cap . 
s - ar deschide in acel moment inclusiv posibilitatea modificarii Constitutiei . 
a incepe insa cu acest tel inseamna a pune oistea in spatele carutei , adica un hop mare , incercat inainte ca pasii mici sa - si arate roadele . 
faptul ca la Miercurea Ciuc , UDMR n - a renuntat la traditionalele sale scopuri politice si in acelasi timp a triumfat directia moderata ne arata ca , in vreme ce foarte aproape de Romania disputele etnice au atins forme paroxistice , la noi continua linia civilizata . 
din acest punct de vedere , scrisoarea lui Toro Tibor catre presedintele Bill Clinton , prin care solicita ca Romania sa fie monitorizata in materie de minoritati , a picat exact ca nuca in perete . 
s - o fi lovit chiar de zidul Casei Albe si s - a rostogolit printre celelalte nuci si castane care sint maturate in fiecare dimineata de personalul de serviciu al institutiei . 
