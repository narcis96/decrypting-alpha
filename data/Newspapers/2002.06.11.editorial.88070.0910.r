un nene din puscarie face declaratii acuzatoare la adresa procurorului Alexandru Lele . 
ca nu stiu cind i - a dat niste bani pentru nu stiu ce ! 
si asa , nitam - nisam , dupa ce a facut bataturi de la gratii si vede realitatea liniata ca un caiet de matematica , si - a adus aminte . 
altfel , ce Dumnezeu s - a apucat sa vorbeasca abia acum ? 
veti intelege repede ! 
e de ajuns sa vedeti procura pe care acest nene a dat - o inainte de priponeala ! 
a semnat la notar ca de afacerile sale se va ocupa nimeni altul decit vicepresedintele organizatiei judetene a partidului de guvernamint ! 
nu nevasta , nu cumnatul , nu varul . 
vicepresedintele , ca are creier pentru business mai ceva decit legendarul Ford . 
s - ar putea ca averea detinutului , in clipa in care acesta va iesi de dupa gratii , sa fie de zece ori mai mare , ca in povestea zabaucului care a inchis in magazia castelului o gaina pusa pe ouat . 
dupa un an , cind a redeschis usa , i - au sarit in cap zece mii de gaini . 
povestea asta conteaza in toate campionatele mondiale ale mincinosilor , dupa cum povestea acelui nene care si - a adus aminte de mita data procurorului Alexandru Lele abia acum , cind el trebuie neutralizat , ar putea sa conteze in orice campionat european de pompierism politic . 
cum ar putea arata un asemenea campionat ? 
se inscriu cei care propun solutiile cele mai ingenioase pentru aplanarea unui conflict . 
PSD l - ar putea baga in concurs si pe nenea din puscarie . 
Alexandru Lele , cel care l - a arestat pe fiul fostului prefect de Bihor si a fost , mai apoi , anchetat de Cristian Panait ( procurorul care s - a sinucis ) , a stricat jocul mafiei din zona . 
l - a arestat pe unul din retea . 
scandalul , amplificat si de sinuciderea lui Panait , a determinat autoritatile sa o intoarca . 
au mimat redeschiderea dosarului lui Adrian Tarau ( plecat putin din tara ) si au vrut sa toarne multa tarina peste afirmatiile incomode ale procurorului Lele . 
asa a aparut nenea din puscarie . 
repede , acuzatiile sale , fara a mai fi cercetate si probate , au fost raspindite de servitorii cauzei anti - Lele ! 
la naivi , operatiunea ar putea sa prinda . 
numai ca situatia a plesnit in alta parte . 
a aparut deputatul Mihai Bar . 
acesta , suparat ca a pierdut alegerile in organizatia judeteana , a spus ca a fost invins de mafie si ca noul presedinte este prelungirea lui Aurel Tarau in partid . 
evident , noul presedinte al faimoasei filiale din Bihor a trecut urgent la motopompa pentru a stinge declaratiile incendiare ale deputatului Bar . 
si ce credeti ca a spus ? 
ca familia Tarau , saracuta de ea , si - a vindut casa parinteasca de la Sarand si a dat la partid o sutica de milioane de lei . 
in acest caz , Adrian Nastase are o problema aparte . 
e silit sa recunoasca faptul ca , in teritoriu , oamenii sai mint , si mint ca prostii . 
cu afirmatiile lor nu te poti duce nici in fata organizatiei PSD de la gradinita 154 , cu orar prelungit , fara sa stirnesti un hohot de ris . 
si , dupa o sedinta de comandament in care sa le ordone : " Mai credibil , baieti , mai credibil ! 
" , presedintele partidului de guvernamint ar trebui sa inteleaga ca debarcarea lui Mihai Bar tot pompierism politic poate fi numita . 
cu sau fara el , partidul premierului are aceeasi problema . 
se imbuiba pe zi ce trece si se umfla , pierzind si simtul realitatii , si pe cel al ridicolului . 
iar in judete functioneaza si organizatii care tind sa devina autonome ( in unele locuri chiar sint ) . 
ele fac legea , ele impart banii , ele conduc institutiile locale , ele decid si tot ele debarca , condamna si ingroapa . 
tristetea cea mare vine de la faptul ca un fenomen periculos si alarmant pentru societatea romaneasca nu e abordat responsabil , ci e tratat cu furtunul pompierismului politic . 
si , in loc sa iesim , ne adincim in mai raul peste care se pune o glazura de trandafiri . 
