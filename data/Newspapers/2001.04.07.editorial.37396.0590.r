nu stiu citi s - au prins ce dedesubt are scandalul de la Resita ! 
e vorba despre un mic chitibus fara de care nu gasim nici o logica in acest balamuc . 
muncitorii tipa , reprezentantul patronilor americani e alungat , curentul electric e taiat , comenzi nu sint , jalea e mare , solutie de salvare - cu - cu ! 
Chitibusul scandalului de la Resita a fost dezvaluit de Ovidiu Musetescu in emisiunea lui Marius Tuca . 
in timpul discutiei , Ovidiu Musetescu a spus asa , printre altele , ca exista in contractul de privatizare si unele obligatii care nu s - au respectat . 
respectiv , partea romana ( FPS ) va face toate eforturile pentru a obtine de la guvern aprobarea ca anumite datorii ale combinatului resitean sa fie reesalonate sau anulate ! 
chiar n - am inteles de ce Ovidiu Musetescu a facut pe delicatul si n - a spus povestea in intregime , mai ales ca nu tinea de raspunderea sa si nici a guvernului Nastase . 
asa , din aproape in aproape , intr - un fel de telefon fara fir , am reusit sa aflam dedesubturile situatiei . 
cind a cumparat pachetul majoritar de actiuni , investitorului american i s - au promis niste facilitati . Sa fie anulata o parte din datorii , sa fie esalonate altele , sa nu mai plateasca nu stiu ce . 
urma sa se adopte si o ordonanta de urgenta care sa le consfinteasca . 
dar in respectivul contract de privatizare , intre un strain si FPS , nu se putea scrie ca guvernul va face si va drege . 
ar fi fost similar cu un contract intre Evenimentul zilei si General Motors in care s - ar fi prevazut ca Turcia va da nu stiu ce . 
in baza intelegerii , guvernul urma sa adopte actul normativ pentru acordarea facilitatilor , iar americanul sa investeasca 50 de milioane de dolari si sa retehnologizeze combinatul . 
Chitibusul cel scandalos e ca americanii au cumparat pachetul majoritar de actiuni si apoi au asteptat acele facilitati care n - au mai venit . 
guvernul Romaniei ( condus pe atunci de Mugur Isarescu ) s - a facut ca ploua . 
s - a temut ca , daca acorda facilitatile in acest caz , vor sari si alti investitori . 
si s - a facut ca uita , zicind ca americanul s - o descurca el cumva . Si daca nu , o sa - l descurce guvernul urmator . 
numai ca investitorul american n - a fost chiar asa de orb sa dea 50 de milioane de dolari pentru a cumpara o datorie de 40 de milioane de dolari ( 1.100 de miliarde de lei ) . 
a tot asteptat , asteapta si acum si s - ar putea ca hirtiile cu aprobarea sa nu - i soseasca niciodata . 
dar nici combinatul resitean nu va vedea vreodata investitia de 50 de milioane de dolari . Si nici salariile nu vor fi platite in numele unei promisiuni desarte . 
ce parea la inceput o simpla tarasenie ( un strain ia cu 500.000 de dolari pachetul majoritar de actiuni al unui combinat siderurgic ) se dovedeste a fi ceva mult mai complicat . 
si include procentul de neseriozitate romaneasca prezenta in atitea promisiuni neonorate sau decizii politice . 
cu asemenea inconsecvente , chiar ne - am dat foc la geamantan ! 
or fi destule dosare de privatizare in care unii au promis marea cu sarea si n - au facut nimic . 
dar in cazul de la Resita nu e vorba despre un aventurier , ci mai degraba despre un investitor dus cu vorba , in stil romanesc , de guvernul Mugur Isarescu . 
ce se poate face ? 
raspunsul nu e la sindicate sau la domnul Muhu ! 
guvernul Isarescu nu mai exista . 
ori guvernul Nastase acorda facilitatile , ori americanul ne va saluta din mers cu un minios bye , bye . 
dar la urma sa nu ne mai miram daca va spune peste tot ca guvernantii din Romania sint neseriosi si nu se tin de cuvint ! 
