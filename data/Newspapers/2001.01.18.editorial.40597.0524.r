or fi fost romanii atit de prosti incit sa fi muscat din invitatia publicitara a lui Petre Roman ? 
in campania electorala , un clip al sau lasa sa se inteleaga ca , daca esti destept , votezi Petre Roman . 
ei bine , romanii n - au cazut pe spate si nici nu s - au temut sa fie considerati prosti . 
i - au ars un doi si ceva la suta lui dom' Petrica de l - au lasat cu gheata in vine ! 
ce s - a intimplat cu el si cu Teodor Melescanu trebuie socotit ca fiind cea mai mare surpriza a alegerilor din noiembrie . 
un astfel de esec rasunator ar fi temperat zelul multora si i - ar fi adus cu picioarele pe pamint , trezindu - i la realitate . 
ceea ce ar fi presupus o recunoastere sportiva a infringerii si o demisie . 
or , si Petre Roman , si Teodor Melescanu s - au incrincenat sa isi pastreze pozitiile de stele in virful unor constructii politice din ce in ce mai mici . 
ba , Petre Roman inca mai crede ca trebuie sa joace acelasi rol hotaritor pentru partidul pe care l - a fondat , fara sa - si dea seama ce amagire traieste . 
el nu vrea sa recunoasca faptul ca nici pe aiurea nu exista cazuri de politicieni sau de banci la care procentul de incredere sa ajunga cit laba gistii si apoi sa revina in virful piramidei . 
increderea intr - un politician si in banca are ceva inefabil , ceva aproape miraculos , greu de palpat , de cumparat si de cirpit . 
e sau nu e ! 
cum o cistigi , dar mai ales cum o pierzi , tine de o alchimie complicata a sentimentelor si resentimentelor , a zvonurilor si prestatiilor . 
pe neasteptate , descoperi doar ca oamenii nu se mai opresc sa se uite la tine si trec mai departe . 
poti sa faci miscari de trapezist sau de bascula , ei se gindesc ca nu e vorba decit de o noua smecherie . 
cam asta i se intimpla in acest moment orgoliosului presedinte al Partidului Democrat . 
el se infoaie ca stapinii de regate . 
eu l - am facut , al meu este si fara mine nu exista . 
si daca partidul sint eu , plec si - l iau cu mine ! 
aceasta atitudine plina de trufie a indepartat de PD o sumedenie de politicieni si l - a lasat pe Petre Roman tot mai singur . 
si nici acum nu intelege ce se intimpla cu el . 
inca isi mai imagineaza ca poate tine sub control o grupare politica , dupa ce a obtinut un scor electoral sub 3 % , in vreme ce al doilea om din PD se bucura de popularitatea a patru - cinci partide la un loc ! 
pozitia aceasta de care tine cu dintii e de scurta durata si , in esenta , procedeul e nedemocratic . 
incapatinarea lui Petre Roman de a mentine controlul asupra Partidului Democrat si de a impiedica ( a si facut - o un timp ) un Consiliu de Coordonare National , singurul care are dreptul de a convoca o Conventie Extraordinara la care presedintele poate fi debarcat , ne arata ca nascutul din spumele revolutiei n - a invatat lectia adevaratei democratii . 
de fapt , Petre Roman , om cu o anume prezenta , cu o prestatie buna adeseori , pierde teren pe propria mina , pe propriul fel de a fi . 
ce s - a intimplat la Biroul Permanent al PD de zilele trecute ne putem lesne imagina . 
daca starul din Modrogan a acceptat , pina la urma , convocarea unei Conventii Nationale Extraordinare , inseamna ca in batalia sa pentru suprematie a suferit prima infringere . 
Sania a luat viteza la vale si cu greu mai poate fi oprita ! 
toate tacticile cu sacrificii de ochii lumii ( Radu Berceanu si Sorin Frunzaverde , declarati vinovati de rezultatele modeste din campanie ) sint dovada aceleiasi slabiciuni . 
sa fie sacrificati ( diliti ) pentru viitorul partidului diversi " tovarasi " de drum , iar nu cirmaciul si sotia lui ! 
disputele din Biroul Permanent abia ca au stirnit alte ambitii si au intetit dorinta lui Traian Basescu de a - i lua locul lui Petre Roman . 
primarul general al Capitalei , hotarit sa - si joace sansa inca de la cistigarea fotoliului de peste drum de gradina Cismigiu , s - a apucat de treaba , chit ca uneori am zice ca in miscarile sale a fost amestecata si putina parada . 
el ramine o personalitate cu mare priza la romani si nu ar fi un politician adevarat daca n - ar incerca sa aspire la mai mult . 
printre marile schimbari aduse de alegerile din noiembrie , cele care i - au obligat pe multi sa - si caute alti prieteni si o noua slujba , incepe sa se numere si Petre Roman . 
dealul dupa care ii va apune soarele ii face insistent semne cu ochiul . 
