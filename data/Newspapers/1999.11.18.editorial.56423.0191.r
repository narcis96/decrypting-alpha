ha , ha , ha vor fi facut nostalgicii lui Ceausescu si suporterii lui Ion Iliescu in momentul in care s - a dat publicitatii ultimul sondaj CURS . 
si ziarele cu oftica pe Constantinescu au tras si ele un ha , ha , ha , uite - l c - a ajuns pe locul doi la " facatorii de rau " pentru Romania . 
ce s - a intimplat de fapt ? 
fundatia pentru o Societate Deschisa a lansat un alt Barometru de Opinie Publica . 
cercetarea a fost efectuata in octombrie 1999 de Centrul de Sociologie Urbana si Regionala - CURS . 
sondajul contine si intrebarea " Care dintre conducatorii ( liderii ) politici ai Romaniei din ultima suta de ani au facut cel mai mare rau / cel mai mare bine ? " . 
culmea ironiei e ca la aceasta intrebare , cam idioata , 22 la suta raspund ca Nicolae Ceausescu a facut cel mai mare rau . 
si tot 22 la suta din cei chestionati zic ca Ceausescu a facut cel mai mare bine . 
dupa Nicolae Ceausescu , pe locul doi la categoria " cel mai mare rau " apare Emil Constantinescu - 18 la suta . 
de aici si hahaitul plin de satisfactie al celor care il regreta pe Nicolae Ceausescu , dublati de simpatizantii lui Ion Iliescu ( apreciat doar de 7 la suta din cei chestionati ca ar fi facut cel mai mare rau ) . 
nu ma pricep la sondaje de opinie , dar intrebarea , in maniera in care a fost formulata , raspunsurile si mai ales modul in care au fost ele speculate ( nenicule , Constantinescu a ajuns sa - l taloneze pe Ceausescu la imagine negativa ) mi s - au parut nefiresti . 
as zice chiar suspecte . Mai mult , rezultatul a fost dat publicitatii exact in ziua in care se implineau trei ani de la alegerea lui Emil Constantinescu . 
e ca si cum la aniversarea a zece ani de existenta a Fundatiei pentru o Societate Deschisa in Romania sau de ziua de nastere a lui Dorel Abraham ( directorul CURS ) nici macar nu te chinuiesti sa vezi care sint meritele si care defectele . Pur si simplu anunti ca , in baza unui sondaj de opinie , Fundatia a desfasurat o activitate de doi lei , dinamitind institutiile statului , iar lui Dorel Abraham , de ziua lui , ii trimiti o carte de vizita pe care ii scrii " Esti un prost " . 
evident , si un gest , si celalalt sint doar niste mirlanii . 
trecem totusi peste aceasta . Sa incercam sa analizam intrebarea in sine . 
un reputat sociolog pe care l - am consultat mi - a spus ca , pentru un astfel de chestionar , nu i - ar da nici macar nota cinci unui student . Intrebarea e chiar schioapa . 
de ce nu se refera la ultimii zece ani ? 
sau la ultimul mileniu ? 
ce , Mihai Viteazul sau Vlad Tepes n - au facut bine ? 
fac pariu ca trei sferturi din romani ar raspunde in favoarea lui Vlad Tepes pentru ca a inventat trasul in teapa . 
si stiti de ce ? 
nu pentru ca ar fi o operatiune extrem de placuta , ci pentru ca lumea e satula pina in git de hoti si de hotii ! 
si cum sa ceri omului sa - l compare pe Ionel Bratianu cu Regina Maria , cu Nicolae Ceausescu si cu Emil Constantinescu ? 
e ca si cum l - ai intreba pe badea Gheorghe , ia spune matale , ce - ti face mai bine , aspirina , slibovita , teoria relativitatii sau democratia ? 
badea Gheorghe ar raspunde , vaca si capra cind imi dau lapte . 
sau , daca slibovita i - a dat dureri de cap in ultimele luni , ar pune - o la " cel mai mare rau " . Daca i - ar duce lipsa , ar trece - o automat la " cel mai mare bine " . 
din acest sondaj indoielnic a iesit rapid la iveala o exagerare . 
Constantinescu e pe locul doi , dupa Ceausescu , la categoria " cel mai mare rau facut romanilor " . 
chiar asa ? 
o fi distantarea de trecut o forma de idealizare , si prezentul - un prilej de enervare ! 
o fi facut Emil Constantinescu o suta sau o mie de gafe si greseli ! 
dar a rastalmaci un chestionar si a umfla raspunsurile la o intrebare dubioasa mi se pare profund necinstit . 
chiar merita sa ne intrebam : a vindut Constantinescu vreo bucatica din Romania ? 
a suprimat el democratia in fasa ? 
a fost el creierul coruptiei din tara ? 
s - a batut el sa ne integram in CSI ori sa ne infratim cu putinele tari comuniste care au mai ramas pe glob ? 
la urma urmei , nu a incercat sa obtina intrarea in NATO si in Uniunea Europeana ? 
nu cu asta sint de acord mai toti romanii si nu incearca ei sa fuga pe rupte in Occident ? 
nu a incercat Emil Constantinescu sa limiteze coruptia ? 
o fi fost tot romanul curat ca lacrima si el singur i - a stricat pe toti ? 
poate ca o incercare de a ne raspunde cu calm la aceste intrebari nu ar mai lasa loc de comparatii intre fostul dictator si actualul presedinte . 
ca ultimul a gresit enorm , ca a gafat , ca n - a stiut - e cu totul altceva , si despre asta putem ( ba chiar e obligatoriu ) sa discutam . 
dar nu pe baza unor comparatii tembele , ci folosind instrumentele cercetarii pentru a afla adevaruri necesare unui pas inainte , si nu pentru a acoperi o injuratura de mama . 
