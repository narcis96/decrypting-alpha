de multa vreme , telespectatorii fideli ai zgomotosului post de televiziune n - au mai avut parte de o seara in care sa fie purtati din chifla in chifla . 
pentru ca toata Romania vuieste din cauza crimei de la Iasi , PRO TV a zis ca sparge piata daca il aduce in direct , la o ora de maxima audienta , pe autorul emisiunilor despre infractiuni . 
si astfel , la ora fixa , in Piata din Iasi ni s - a aratat Emanuel Isopescu , cel reconditionat , trimis special in capitala Moldovei . 
tocmai ziceam noi ca avem noroc si aflam de la fata locului dedesubturile acestei crime . 
am fost naivi ! 
Emanuel Isopescu se afla la Iasi nu pentru a face o ancheta jurnalistica , nu pentru a patrunde in necunoscutele afacerii . 
el transmitea din piata centrala a orasului unde indeplinea rolul de Nufarul - RASUB - retusuri - remaieri . Microfonul sau avea rolul unui sapun folosit pentru a spala autoritati care nu si - au facut datoria . 
evident , dupa curatenia efectuata , am asistat la incercarea reporterului PRO TV de a aseza cuvintele pe post de caramizi pentru un maret monument inchinat politiei romane . 
si , ca pensionarii la coada la castraveti , generalii si coloneii din politie asteptau la rind sa le puna domnul Isopescu cite o intrebare istorica . 
n - apucau ei sa zica bla - bla - ul de rigoare , ca Emanuel Isopescu le lua sapunul si zicea , lasa , dom' le , avem alte chestiuni mai importante . 
si , astfel , reconditionatul reporter al TVR ne - a prezentat la PRO TV un fel de spectacol jurnalistic de doi lei . 
a adus ofiteri , a adus sociologi , ba ni l - a adus si pe Fanfan " Rechinul Puscariilor " sa ne declame o poezie de ocna ( taiata si ea pe la jumatate ) . 
de fapt , Emanuel Isopescu a jucat lamentabil rolul unui " spalator de cadavre " . 
pe linga faptul ca a incercat sa faca un fel de " Incoruptibilii " din niste generali si colonei ( pusi intr - un context nefericit , acestia aratau chiar inodori si incolori ) n - am aflat mare lucru despre cazul Sahleanu . 
abia tirziu ne - am dat seama ca reporterul PRO TV nu voia sa afle nimic , nici despre criminali , nici despre cei din spatele lor , nici despre mort , nici macar despre politisti . 
el trebuia sa convinga telespectatorul ca n - a fost o crima politica . 
presedintia si guvernul s - au speriat de moarte ca asasinatul de la Iasi ar putea fi trecut in contul lor , mai ales ca Ion Solcanu ( si el un fel de minte cu cioc crescut direct din crestet ) a lansat afirmatia respectiva in speranta ca ii ingroapa pe adversarii PDSR - ului . 
in loc sa ne aduca informatii , dovezi , documente si puncte de vedere , Emanuel Isopescu ne - a tocat nervii cu ce i - au spus sefii lui : te duci acolo si zici ca n - a fost crima politica ! 
dar sa nu faci transmisia din circiuma ca te dam inapoi la TVR ! 
n - au apucat sa - l scoata din emisie pe " urmaritul general " ca telespectatorul a fost luat in brate de Andrei Gheorghe , promovat in scaun de moderator TV . 
pentru ca la masa era si Traian Basescu ( iar unde se afla acesta , e cel putin un spectacol , daca nu si o executie ) , multi au ramas in fata micului ecran . 
un duel intre primar si tarabagii e oricind o sursa de scintei , mai ales ca saptaminile trecute subiectul tinea capul de afis . 
si ce - am vazut ? 
Andrei Gheorghe se purta la PRO TV ca la o emisiune de radio pentru pusti si pentru prosti . 
habar nu avea de subiect . 
nici de argumentele celor doua parti , nici de slabiciunile lor , drept pentru care , in loc sa limpezeasca o situatie , a ingropat - o de tot . 
s - a facut de bacanie si in fata telespectatorilor , i - a bagat in ceata si pe tarabagii si i - a prilejuit lui Traian Basescu remarca de baza a emisiunii . 
Sprintarul comentator de radio era prea tinar pentru a fi pus Gheorghe la PRO TV . 
cit despre tagma tarabagiilor , oameni si ei , daca mai defileaza mult cu Dumitru Dinca risca sa se trezeasca nu doar cu buldozerele trimise de primar , dar si cu o mina de ajutor din partea populatiei . La demolat , evident . 
pe slabiciunile lui Andrei Gheorghe ( inca departe de a stapini subiecte care depasesc birfa lejera ) si pe incapacitatea chioscarilor de a se apara , Traian Basescu a mai inscris citeva puncte , importante in sondaje . 
pro TV a inceput grila de toamna cu mare tam - tam , dar , dupa ce s - a dus zgomotul spectacolului americanesc , ne - a lasat sa vedem doua sfecle intr - un peisaj sarac nu doar in idei , dar si in materie de " ingrasaminte " . 
postul pare mai degraba preocupat sa vada pe unde scoate camasa decit de calitatea programelor . 
