" unde sint iluziile mele ? " 
dimineata in baie , presedintele Emil Constantinescu ar trebui sa cinte acum " Unde sint iluziile mele / Pe care le - am avut " . 
dar nu numai el , ci si noi , cei care am crezut ca vocatia pro - europeana a Romaniei va fi vazuta de occidentali macar acum , in ceasul al doisprezecelea , in timpul si dupa conflictul din Kosovo . 
uite ca nu - i asa , ca la Bruxelles ministrii de finante din G - 7 au hotarit ca pentru reconstructia regiunii in urma razboiului din Kosovo nu sint necesari atit de multi bani . 
ba , daca in loc de veritabile reconstructii se mai aplica nitica vopsea si se da doar cu matura , atunci chiar e nevoie de o nimica toata ! 
in ce priveste Romania , ea a fost draguta , simpatica , a facut galerie , dar n - a prea avut pagube . In consecinta , nici de prea mari recompense nu are nevoie . 
toata speranta noastra legata de un mini - plan Marshall s - a dus pe apa simbetei ! 
o sa fie numai un plan Marshall pentru alcatuit coruri care sa interpreteze melodia , " Mama , ce destepti sint americanii " . 
de fapt , nici asta nu cred ca - i foarte adevarat . 
ei sint doar cinici , ca niste contabili cu minecute care incearca sa taie din orice suma , indiferent ce cinta populatia . 
numai ca populatia , trezita si ea din aceasta iluzie , in loc sa ii tamiieze pe americani si pe vestici , e pindita acum de o atitudine pe dos . 
nu - i exclus ca din momentul in care romanii vor afla si vor intelege ca dupa razboiul din Iugoslavia pentru Romania nu mai urmeaza nimic sa intoarca foaia . 
geaba ne - a giugiulit Tony Blair , geaba ne - au felicitat si ne - au multumit tot felul de oficiali americani sau NATO , noi tot cetateni de categoria a doua raminem . 
or , in locul asteptarii enorme , exista acum premisa unui val anti - Vest si antiamerican . 
si cum Europei de Vest ii pasa atit de putin , iar americanilor si mai putin , tot noi vom avea de suferit . 
vom fi declarati antidemocratici , inapoiati , salbatici si nationalisti . 
daca reactiile post - Kosovo ar fi fost favorabile Bulgariei , iar Romaniei nu , atunci am fi putut spune ca esentiale au fost gafele de la Bucuresti . 
or , si Bulgaria si Romania au fost in timpul conflictului umar la umar si au jucat cartea NATO , desi ar fi avut destule argumente sa pastreze distanta . 
si amindoua au ramas cu buzele umflate . Ceea ce ne arata ca , in ciuda aparentei ( tragedia din Kosovo va determina o schimbare de atitudine fata de zona ) , Vestul a ramas cu aceeasi politica retinuta si cinica . 
in acelasi timp , dezamagirea exprimata alaltaieri de presedintele Emil Constantinescu nu poate fi pusa doar pe seama Vestului . 
e chiar si el vinovat de marea asteptare creata prin optimismul sau exagerat si prin promisiunile sale formulate insistent . 
dar oricite critici i se pot aduce lui Emil Constantinescu , ca e impulsiv , inegal , ca a ratat un premier sau doi , ca a impus ministri fara anvergura , ca nu are consilieri , ca il ia apa cind vorbeste si iese din limbajul impus de pozitia politica si multe altele , un singur lucru nu poate fi pus pe seama sa . Ca a fost contra Vestului si lumii civilizate . 
dimpotriva , cel putin in planul declaratiilor politice , a fost consecvent si insistent , chiar periculos de sigur . 
iar acum se simte dezarmat , dezolat si dezamagit . 
mi se pare firesc . 
pentru summit - ul de la Madrid a sacrificat reforma , iar din cauza pozitiei sale pro - NATO in timpul conflictului din Kosovo a pierdut si din popularitate . 
din marile promisiuni ale campaniei electorale nu s - a ales nimic , iar ultima sa sansa , cartea europeana , se spulbera si ea . 
concluzia este extrem de amara si ar trebui sa ne intrebam de ce . 
doar din cauza dispretului si lipsei de interes fata de Romania ? Sau am mai gresit undeva ? 
in ce punct ? 
o colega ma intreba in doi peri : daca un particular are o gaura enorma in firma lui , vine cineva cu bani sa i - o umple ? Doar asa , de pomana , pe gratis , pur si simplu din prietenie cu proprietarul si pentru ca el face declaratii frumoase ? 
raspunsul e nu . 
si nu poate fi altfel nici in cazul Romaniei , atita vreme cit economia noastra e o enorma gaura neagra pentru astuparea careia nici Emil Constantinescu , nici Ion Iliescu , nici Petre Roman , nici Nicolae Vacaroiu , nici Victor Ciorbea si nici Radu Vasile nu au gasit solutii si nu au aratat pricepere . 
pina la urma , boala Romaniei pare a fi doar crasa incompetenta . 
