Romania are mai multe concursuri decit mere padurete . 
de la omul care te agata pe strada si - ti arata o tigaie , spunind ca daca o cumperi ai sansa sa mai cistigi doua oale si o excursie , pina la clasicele spune tu , chiorule , ce - i face John lui Robert in filmul cutare , tocmai cind pe fundal John ii trage una peste gura lui Robert . 
si cistigi un milion sau o suta de milioane , basca masinile , apartamentele , frigiderele si excursiile de rigoare . 
explicatia e simpla . 
de ce sa muncesti ca un rob pentru un milion de lei din moment ce poti sa stai gura - casca la televizor si sa pui mina pe un telefon ? ! 
omul de rind o fi el de rind , dar vede ca leafa ii ajunge doar pentru supravietuire . 
de ce n - ar visa si el la mai mult , atita vreme cit alta sansa de a scapa de mizerie nu are . 
si nici de zece mii sau de citeva impulsuri la telefon nu duce lipsa . 
ce poti face cu un " Iorga " , din moment ce nu - ti ajunge nici pentru un kilogram de mere ? 
in schimb , cu putin noroc , poti lua o masina , o suta de milioane , ba chiar un miliard . 
depinde doar de Cel de Sus daca se uita la tine . 
si cum toti ne nastem egali in fata lui Dumnezeu , si El isi plimba privirea peste toti , de ce nu ne - am gindi ca s - ar putea sa fim cei alesi de bile , de programul de calculator sau de mina unui baietel nevinovat ? ! 
nebunia jocurilor si supraevaluarea sansei spun mai mult despre increderea oamenilor in economie decit sondajele de opinie . 
iar valul e atit de mare , incit poate ingropa pe oricine . 
primele concursuri in mass - media au pornit de la batalia pentru audienta sau din nevoia de a atrage un public care sa devina fidel . 
ceea ce este acceptabil . 
dar cum in acest domeniu competitia este acerba , s - au aruncat in joc sume din ce in ce mai mari , premii ametitoare , campanii promotionale zgomotoase . 
Concursurile au devenit nu doar motoare ale impactului mediatic , ci si surse de venituri . 
atita vreme cit ele respecta legea , nu ne putem opune . 
fie la Loteria Nationala , fie la nu stiu care Bingo , omul are voie sa joace . 
e treaba lui cum isi cheltuieste banii si cum isi incearca sansa . 
dar in toate acestea , esentiala este regula jocului . 
sau , mai exact spus , modul in care ea este respectata . 
Caritasul nu avea nici o alta logica decit pe cea a inselatoriei . 
trebuia sa se prabuseasca la un moment dat , cum s - a intimplat cu toate celelalte construite pe acelasi principiu piramidal . 
jocurile de tip Bingo sint altceva . 
se vind bilete , un procent din valoarea lor se constituie in premii , se scad cheltuielile de productie , de promovare , se platesc taxele la stat si ramine un profit . 
pe masura ce dimensiunea jocului creste , profiturile ajung si ele la sume greu de imaginat . 
de aceea , lupta intre diferite firme a devenit disperata . 
fiecare organizator este dispus sa foloseasca orice mijloace pentru a - l submina sau chiar elimina pe celalalt . 
ori macar pentru a - l compromite . 
" evenimentul zilei " a publicat alaltaieri citeva cazuri in care biletele Bingo ridicau semne de intrebare . 
reactia a fost impresionanta , desi ne aflam abia la inceputul acestor investigatii . 
pentru a risipi orice indoiala , precizam chiar in acest loc ca nu ne propunem sifonarea vreunei televiziuni . Nici chiar a jocului in sine . 
e treaba fiecaruia sa participe sau nu . 
e insa raspunderea noastra sa atragem atentia asupra regulilor jocului . 
cel mai important aspect in astfel de operatiuni , mai ales cind ele devin de o asemenea anvergura , este legat de rigoarea cu care sansele celui care cumpara un bilet sint corect gestionate . 
in fond , jocurile de noroc au la baza increderea , premiile si regulile respectate la singe . 
in momentul in care acestea nu se respecta , nu doar ca se deschide calea fraudei fiscale , dar participantul este vaduvit de sansele reale de a cistiga . 
prin amploarea pe care au luat - o , jocurile Bingo mai atrag si diversi impostori . O data cu ei apar biletele falsificate , neinregistrate , vindute sau neintroduse in tragere . 
inca nu stim in care dintre situatiile semnalate e vina organizatorilor si in care a escrocilor pusi pe specularea popularitatii jocului . 
dar si intr - un caz si in celalalt e vorba de oameni care au cumparat numai iluzii . 
pentru a evita asemenea situatii si pentru ca regulile jocului sa ramina de fier , raspunderea apasa in egala masura pe umerii organizatorilor si pe institutiile statului abilitate sa - i controleze . 
nu e mai putin adevarat ca accidentele pot avea repercusiuni asupra imaginii unor televiziuni , radiouri sau ziare . 
intr - o societate cu atitea aproximatii , jocurile isi pastreaza sensurile multiple , insirate frumos intre noroc si risc . 
