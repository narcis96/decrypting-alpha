mi - a placut enorm , chiar de la lansare , titlul emisiunii Viata bate filmul . 
motivul e simplu . Viata bate , intr - adevar , si filmul , si politica ! 
ba , citeodata bate si justitia . 
ce nu judeca drept un judecator , sau un magistrat , sau Curtea Suprema de Justitie , ramine in sarcina lui Dumnezeu . 
si , intr - o buna zi , dreptatea se implineste , ca din senin , impotriva tuturor sentintelor . 
prin 1990 , un colonel de politie m - a chemat undeva sa - mi spuna o poveste . 
m - am dus si omul mi - a zis : domnu’ Nistorescu , eu nu vreau sa ma mai tem pentru viata copiilor mei si nici sa ma sperii cind imi bate cineva la usa . 
asa ca am venit sa va spun ce s - a pregatit la conducerea Ministerului de Interne . 
nu - i legal , dom’le , si eu vreau sa se stie . 
viata bate nu doar filmul si politica . Ea bate si politia ! 
daca e sa mergem mai departe , viata bate si guvernul . 
nu vorbesc de greve care il pot lasa lat , ci de ceea ce planuieste el si ce iese . 
ati stiut pina acum ca Adrian Nastase , la ultima sedinta de bilant , le - a spus tuturor procurorilor ca Razvan Temesan este tapul ispasitor gasit de fosta putere politica ? 
au fost de fata toti procurorii din Parchetul General de pe linga Curtea Suprema de Justitie . 
a venit vreunul sa spuna ca primul - ministru a declarat in fata magistratilor , cu de la el putere si cu toate lucrarile sale de Drept international , ca ingerasul Razvan Temesan a fost doar un tap ispasitor ? 
in ciuda faptului ca bancherul de trista faima are doua dosare penale pe rol si inca vreo zece la pastrare , din doua vorbe si trei pareri e scos nevinovat exact in fata celor care ar trebui sa instrumenteze , dupa principiul Constitutiei ( Nimeni nu este mai presus de lege ! ) . 
si ca intelepciunea primului - ministru sa fie pusa in practica , procurorul care l - a cercetat pe Temesan este chemat sa dea cu subsemnatul . 
sa spuna el cum de - a indraznit sa cerceteze un apropiat ( pina la intimitate financiara ) al partidului care tocmai conduce ! 
dupa regulile noastre dimbovitene , Ion Ovidiu Budusan , caci despre el este vorba , ar fi trebuit sa zica , sa traiti , imi cer scuze prentru greseala ! 
a fost o ineptie comandata ! 
de fapt , asa cum a spus domnul Ion Iliescu , Razvan Temesan este cel mai mare creier bancar al Romaniei ! 
dar , uite ca politica nu functioneaza in toate cazurile . 
socoteala de la partid nu se potriveste cu cea din viata . 
Ion Ovidiu Budusan vine si spune adevarul . 
ba , mai rau . 
il baga in incurcatura si pe procurorul general . 
il da in judecata pentru ca acesta a dat - o la intors , afirmind ca trimiterea dosarului lui Ion Iliescu la Paris s - a facut fara acordul sau . 
Budusan in loc sa zica , pardon , am gresit , inghit eu galusca , vine si spune ca expedierea documentelor la Paris ( sa vezi ce iese si din asta ! ) s - a facut din dispozitia procurorului general . 
invoca si o adresa , se socoteste calomniat , numeste si martori , si inainteaza presedintelui Romaniei o plingere penala impotriva procurorului general . 
gestul e mai rar decit ciocnirea planetelor ! 
ca sa intelegem ca nu e vorba despre o gluma si ca politica nu poate intra cu bocancii in justitie , Ion Ovidiu Budusan , sef de sectie in Parchetul General de pe linga CSJ pina la instalarea noii puteri , spune pe sleau cum se face dreptatea politica si ne anunta ca depune cerere de azil politic in Franta . 
spuneti si dumneavoastra daca viata nu bate si filmul , si justitia , si politica , chiar si Parchetul ! 
