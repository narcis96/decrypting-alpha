e greu de crezut ca mai exista multi romani care n - au auzit inca despre disputa legata de retrocedarea Castelului Peles . 
ba , castelul pune in umbra pina si cererile de restituire ale altor mii de romani . 
acestia sint si ei interesati de soarta Castelului Peles , dar mult mai preocupati de bunurile pe care si le - ar putea recupera . 
in ciuda faptului ca e vorba de prevederile unei legi importante pentru repunerea in drepturi a unor proprietari , presa e plina de exemple cu cereri de restituire aberante sau de exemple in care unii au recapatat terenuri devenite strazi sau artere publice . 
ne aflam in fata unor dispute interminabile , a unor confuzii si chiar a unor conflicte greu de solutionat . 
iar factorul cel mai important menit a face lumina , a explica si a da tonul in aceste operatiuni este chiar guvernul . 
oamenii discuta , presa scrie ( care dupa cit pricepe sau dupa cum e orientata ) , si atmosfera se incinge peste masura . 
Clarificarile se amina cu fiecare zi . 
o explicatie ar fi vacanta . 
executivul nu are timp sa apara pe la televiziuni si posturi de radio ca sa le spuna cetatenilor ca a hotarit sa aplice Legea 10 / 2001 si ca aceasta este vointa sa . 
la fel si in cazul Pelesului . 
a venit intii ministrul Octav Cozmanca sa - si dea cu parerea , inclusiv despre vulpi , pentru ca , mai apoi , sa aflam ca a fost vorba de o declaratie nereprezentativa . 
in consecinta , romanii tot discuta , fara sa aiba parte de o pozitie clara din partea guvernului sau a presedintiei . 
sa nu uitam ca , in urma cu ceva ani , dar nu pe vremea feudalismului , ci mai incoace , prin 1990 - 1994 , s - a dus o campanie asidua impotriva familiei regale , cu mistificari , cu invective , cu montaje literar - artistice si cu mitinguri . 
bun , a trecut respectiva perioada , s - au schimbat vremurile , si autoritatile romane au ajuns la sentimente mai bune . 
au gasit ca e bine si pentru concordia romanilor , si pentru imaginea lor in strainatate sa adopte o atitudine democratica , bazata pe lege . 
l - au invitat pe rege sa se intoarca acasa , i - au restituit si citeva din proprietati , iar acum , cind a izbucnit disputa legata de Peles , nu mai au nimic de spus . 
mai degraba ar conta vocea poporului decit o solutie clara din partea tacutilor nostri cirmuitori . 
in mod logic , din moment ce au initiat reconcilierea cu Regele si au adoptat Legea 10 / 2001 , de ce n - ar interveni ei in aceasta disputa , ajutind populatia sa inteleaga ce se petrece ( mai ales ca tot ei au favorizat - o in exprimarea miniei proletare impotriva Regelui ) ? 
are Regele Mihai nevoie de credibilitate ? 
am eu , ca simplu cetatean , nevoie sa pledez pentru o cauza care intereseaza cu virf si indesat si presedintia , si partidul majoritar , si guvernul ? 
Initiind aceste gesturi democratice si votind o lege compatibila cu normele europene , n - ar fi normal ca guvernantii sa le si explice , sa le justifice si sa le apere ? 
si atunci populatia ar intelege incotro ne indreptam , ce se pregateste si ce ar trebui sa asteptam . 
or , dincolo de iesirea lui Octav Cozmanca , rapid nuantata pina la minimalizare , nu avem parte decit de o mutenie greu de explicat . 
in tacerea guvernantilor in tot acest scandal al restituirilor nu e numai vacanta de vara . E mult mai mult . 
e , mai degraba , o frica de a sustine decizii normale , luate cu sufletul indoit . 
