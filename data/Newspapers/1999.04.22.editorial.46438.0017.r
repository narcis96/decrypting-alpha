duminica seara cind tot englezul se intoarce din weekend si isi ia elan pentru o noua saptamina , am urmarit o dezbatere televizata . 
trei ziaristi britanici il mitraliau cu intrebari pe Pleurat Sejdin , reprezentantul international al Armatei de Eliberare din Kosovo . 
dupa ce , cu ani in urma , fusese taxat ca terorist , Sejdin aparuse , saptamina trecuta , la o conferinta de presa stind la aceeasi masa cu Robin Cook , ministrul englez de externe . 
si in loc sa - l menajeze pentru ca si el , si NATO ( deci si Anglia ) aveau acum un adversar comun - Milosevici - ziaristii englezi l - au facut tandari . 
sinteti nazisti ? 
ati facut trafic cu droguri ? 
luati taxe de la populatia albaneza ? 
Pleurat Sejdin a incercat sa faca fata , sa le nege pe toate , dar vorbea mereu despre judecarea celor vinovati de crime . 
Albanezul avea aceeasi incrincenare ca si adversarii sai sirbi . 
era usor de presupus si la acestia un fanatism pe care reprezentantul UCK nu si - l putea ascunde sub sirul intrebarilor . 
nu strinsul din masele al reprezentantului albanez a impresionat atit de mult , cit intrebarile de gheata ale englezilor . 
situatia din Kosovo ar fi trebuit sa le inmoaie clontul . In fond si UCK si interventia NATO aveau scopuri extrem de apropiate . 
pur si simplu , i - a durut in cot . 
si acelasi lucru s - a vazut si din materialele transmise de John Simpson , corespondentul de la Belgrad al BBC . 
cu o saptamina in urma , Simpson a fost acuzat de guvernul englez ca este un instrument al Belgradului . 
de ce ? 
deoarece a afirmat ca operatiunea NATO a avut drept efect un suport national unanim pentru un dictator comunist . 
adica , a atins scopul propagandei dorite de Milosevici . 
ziaristul incriminat n - a cazut pe spate in fata unei asemenea acuzatii extrem de grave . 
in " The Sunday Telegraph " , Simpson scrie ca atunci cind lucrurile merg prost , guvernul tinde sa - si piarda nervii . 
si el chiar se amuza . 
povesteste ce a avut de suferit la Belgrad din partea serviciilor secrete sirbesti , cum i - au confiscat filmele , cum l - au sicanat . 
de fapt , culmea ironiei este ca s - a trezit adversarul a doua guverne in conflict . 
de regula , zic politicienii , cind lucrurile o iau razna , de vina sint si ziaristii . 
acestia au ajuns sa - i prinda pe cei de la UCK furnizind pilotilor NATO date despre amplasamentele militare sirbesti . 
si , pentru asta , nimeni n - a luat foc . 
presa continua sa scrie si sa difuzeze opinii despre un conflict care nu merge conform planurilor . 
nimeni nu - i da de capat , nu - i gaseste cauzele exacte , dar nici rezolvarea finala . 
si in Marea Britanie exista o diferenta importanta intre politicienii care iau deciziile si oamenii care le comenteaza . 
si in Marea Britanie , opozitia contesta hotaririle lui Tony Blair si ale cabinetului sau . 
iar populatia da doar semne discrete de ingrijorare privind evolutia conflictului . 
cam aceasta ar fi si cea mai importanta deosebire intre romani si englezi in subiectul Kosovo . 
in vreme ce romanii vad principala problema in bombardarea Iugoslaviei , ca stat independent , englezii vad in centrul razboiului drama albanezilor . 
ei sint mai degraba iritati de ineficienta bombardamentelor , de faptul ca NATO nu are un Napoleon capabil sa transeze confruntarea in favoarea aliatilor . 
din aceasta rezida diferenta fundamentala dintre Est si Vest . 
vestul e oripilat de ceea ce li se intimpla albanezilor , de drama unei minoritati oprimate cu violenta , pentru salvarea careia a decis sa incalce chiar si cutumele traditionale ale politicii internationale . 
multe voci contesta nu interventia ca atare , nici chiar folosirea fortei militare pentru a contracara o alta forma a violentei , cit mai ales faptul ca strategiile de pina acum s - au dovedit zadarnice . 
dificultatile Aliantei provin mai ales din faptul ca estimarile s - au dovedit a fi eronate , ca Milosevici , dupa o luna de bombardament , ramine o mare necunoscuta si , mai ales , ca miscarile viitoare ale NATO sint urmate de multe semne de intrebare . 
in Estul Europei , opinia publica e distantata de cea a autoritatilor . 
e o chestiune de mentalitate , dar nu numai . 
Esticii se tem ca americanii , NATO si Uniunea Europeana ar putea adopta aceeasi atitudine si in cazul altor minoritati . 
cum zona e plina de asemenea " imbirligaturi " etnice , majoritarii sint dispusi sa inchida ochii in fata suferintelor albaneze , doar , doar vor putea dormi linistiti in materie de suprematie locala . 
in Anglia , cetateanul obisnuit pune mai putine probleme lui Tony Blair decit opozitia , dar mai ales decit presa . Ea toaca nemilos fiecare greseala a aliatilor si a albanezilor din UCK . 
daca urmaresti presa britanica , pare chiar o prostie sa afirmi ca ea manipuleaza . 
dimpotriva ! Ea incurca cel mai rau si forteaza clarificari in ezitarile politice . 
diferenta enorma dintre Bucuresti si Londra mai vine de la atitudinea populatiei . 
romanii ar vrea o solutionare in care ei sa nu aiba prea mari raspunderi , in timp ce englezii vor un sfirsit pentru aberatiile lui Milosevici , desi sint ingrijorati ca nu intrezaresc cum se poate sfirsi aceasta nebunie din marginea Europei . 
