singurii romani care n - au nici o parere despre sistemul de sanatate sint cei care n - au ajuns vreodata la doctor . 
ceilalti stiu si sint satui ! 
nu mai era nevoie sa se cheltuiasca un ban public cu firma lui Vasile Dancu pentru a afla cum stam cu reforma sanitara . Nu stam in nici un fel . 
ea nu exista decit pe hirtie sau in capul celor care au redactat schemele respective . 
poate mai sint citiva prin ministerul de resort care au idee despre cum ar trebui sa fie . 
in rest , reforma e o enorma varza , condimentata cu tot felul de destepti care o interpreteaza aiuritor , cu inspectori de la casele de asigurari de sanatate , pusi pe reinvierea lui Ilf si Petrov in spitale si policlinici . 
haosul este total , mai ales pentru adulti . 
bietii batrini nu pricep o boaba din povestea cu medicul de familie , cu carnetele de sanatate , cu cheltuielile , cu circuitul medicamentelor compensate . 
in tara s - a ajuns ca pentru amariti sa fie prescrise doar unele medicamente compensate , si apoi sa fie instruiti cum sa incerce sa le schimbe cu cele care le sint , de fapt , strict necesare pentru supravietuire . 
am trai o intolerabila amagire daca am crede ca tot ceea ce poate fi vazut in clinicile universitare din Bucuresti ( mai ales ) , din Cluj , Iasi si Timisoara e valabil pentru toata tara . 
ne - am minti cu o nerusinare impardonabila . 
in dispensarele rurale bate vintul . 
abia gasesti aspirina , spirt si antinevralgic . 
dotarea nu trece de un stetoscop si un cintar . 
batrinii tarani si copiii de la sate sint mult mai aproape de moarte decit politicienii carati cu Salvarea sau cu elicopterul . 
in spitalele din provincie nu e decit dezamagirea cadrelor sanitare , inconjurate de saracie si de dispretul in cifre al celor de la centru . 
lefurile ajung greu . 
chenzina prinde lichidarea din urma , si uneori soseste chiar dupa . 
aprovizionarea cu medicamente e ca un picur de apa in desert . 
oamenii din spitalele mici au ajuns sa urasca sincer si indesat Bucurestii . 
de acolo vin ordinele stupide , de acolo se pierd pe drum banii , de acolo vine dispretul pentru provincia ignorata de ziare si de televiziuni . 
viata a facut sa petrec citeva zile prin spitalul Alexandru Simionescu din Hunedoara . 
unul dintre cele mai cunoscute spitale ale Transilvaniei este la un pas de faliment . 
cu ani in urma , aici au avut loc premiere chirurgicale ( osteotomie de bazin si prima operatie de scolioza ) . 
toata regiunea stia ca spitalul din Hunedoara are parte de acelasi tratament ca marile clinici universitare . 
acum , s - au primit bani doar pentru o proteza si jumatate de sold , si aceia in urma unor insistente de om cu pile , pe canale private . 
toate victimele accidentelor de circulatie din zona ajung la spitalul din Hunedoara , iar acolo abia daca se gasesc o tija , un surub sau o placa . 
sa nu mai vorbim de un computer tomograf sau un aparat de rezonanta magnetica nucleara . 
o fi decazut Combinatul Siderurgic de la Hunedoara , dar dispretul pentru aceste orase nu poate impinge sanatatea oamenilor intr - un continuu declin . 
iar reforma sanitara asta a adus : adevarul crud ca moartea colinda nestingherita prin dispensarele comunale si prin spitalele de provincie . 
