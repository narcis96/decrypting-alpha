de cite ori mai aud o timpenie despre Transilvania ma apuca brusc o teama . 
si daca va trebui sa merg acasa si - mi vor cere pasaportul ? 
ipoteza aceasta stupida ma pune pe jaratic si privesc mai atent orice semnal de acest fel . 
de regula , ma dezumflu repede . Dar nu de tot , pentru ca intr - un coltisor tot mai persista indoiala . 
si daca totusi nu e o prostie ? 
daca intr - o buna zi chiar voi avea nevoie de pasaport ca sa merg pina la mama si la tata ? 
si de fiecare data cind Funar sau Vadim au dat cite o goarna , am analizat logic situatia . 
dar nelinistea din ungher nu mi - a disparut . 
pentru ca Vadim si Funar au facut pliscul mic si nu - i mai baga nimeni in seama , spaima a ostenit . 
pot sa ajung la Orastie in liniste . 
dar n - a tinut prea mult pentru ca Adrian Nastase m - a speriat din nou . 
auzi , dom' le , Huntington zice ca linia istorica intre Imperiul Austro - Ungar si Imperiul Otoman este linia care marcheaza frontiera culturala a Europei si , " in lumea posterioara razboiului rece , ea este frontiera politica si economica a Europei si a Occidentului " . 
Samuel Huntington asta nu - i chiar cazut in cap . 
pina la urma , cele doua imperii au generat tipuri de civilizatii suficient de diferite pentru a putea fi demarcate de aceasta linie . 
si o deosebire intre ele intr - adevar exista . 
nu atit de mare cit crede eseistul american din biroul sau de pe aiurea , dar exista . 
si ce daca ? 
e Huntington secretar de stat in SUA sau ministrul apararii ? 
are el un contract cu Casa Alba ca sa aplice ideile din " Ciocnirea Civilizatiilor " ( volumul sau celebru ) ? 
din cite stiu eu , nu . 
omul si - a formulat o parere , a provocat discutii , dar de aici pina la a spune ca ideile sale au devenit politica de stat , sau politica NATO , sau carte de capatii a Uniunii Europene e cale lunga . 
Huntington chiar poate fi contrazis si se gasesc o multime de argumente stiintifice , politice si chiar culturale . 
si cine are timp si il tine cureaua chiar il poate infirma cu succes . 
dar a face dintr - o carte aparuta cu ani in urma o noua stafie , care sa vire spaima in romani , e totusi prea mult . 
culmea e ca in aceste zile , in care Adrian Nastase , si la Conferinta Nationala a PDSR , si la un seminar al Academiei Romane a vorbit despre pericolul deznationalizarii Romaniei si al pierderii suveranitatii statului , taman ieri , Uniunea Europeana a anuntat intentia de a invita Romania , la Helsinki , sa inceapa negocierile de aderare . 
si daca ne uitam pe stirile de ieri , nu e vorba de Transilvania , nici de Banat , ci de Romania ca stat unitar . 
si atunci de unde vine aceasta amenintare teribila la adresa tarii noastre , atit de fluturata de liderul PDSR ? ! 
Huntington a emis o idee . 
insa guvernele marilor puteri n - au reactionat in nici un fel . 
in afara unor extremisti unguri si a unor romani zaltati , nimeni n - a vorbit apasat despre o asemenea posibilitate . 
doar Vadim , Funar si Adrian Nastase . 
ba nu , mai este unul . 
Oliviu Gherman . Noi centram , noi ne plingem , noi dam cu capul . 
numai ca dam in zid . 
probabil ca Adrian Nastase , sesizind pierderea de viteza a PUNR , a lui Vadim si Funar , si - a zis , ce - ar fi sa cistigam noi Ardealul in locul peuneristilor ? 
si a lansat repede amenintarea cu marele pericol , readucind drobul de sare deasupra romanilor . 
de fapt , si el , si Oliviu Gherman fac acelasi lucru . 
pun diavoli pe pereti si sperie lumea . 
toaca subiectul , il umfla , ba chiar reusesc sa provoace o disputa . 
si de aici pina cind dracii de pe pereti chiar prind viata nu mai este decit un pas . 
daca noi , romanii , tot discutam despre federalizare , despre linia lui Huntington , despre pericolul maghiar , de ce nu s - ar gindi occidentalii ca timpenia asta poate fi chiar o varianta de incercat , mai ales ca in urma discutiilor si amenintarilor s - a creat o premisa pentru revizionism ? 
de ce sa nu foloseasca drobul de sare al lui Funar , Vadim , Gherman si Nastase , mai ales ca se gasesc si dementi care sa sustina ideea ? 
si daca Romania o tot scalda , o tot ameteste , nu vorbeste un limbaj european , nu se adapteaza la normele europene , ce - ar fi ca Vestul sa aplice linia lui Huntington din " Ciocnirea Civilizatiilor " si sa - i lase pe cei de la Bucuresti sa - si continue bilciul ? 
si uite cum o spaima prosteasca si inventata ar putea deveni realitate ! 
in fata unui asemenea pericol ce - am putea face in loc sa ne cainam agitindu - ne sub amenintarea drobului de sare ? 
n - ar fi mai simplu sa ne purtam intr - un veritabil stil european , sa facem legi si sa reactionam ca toate tarile din Vest ? 
sa le demonstram ca gindim ca ele , ca ne aliniem lor ? 
sa marsam la invitatia de aderare si sa ne apucam de treaba ? 
pentru o minte rationala , chiar acestea sint solutiile . 
problema e alta . 
cind sa vorbeasca evropineste si sa se comporte ca atare , si Iliescu , si Nastase dau in bilbe . 
limba asta le e nitel cam straina . 
ei se descurca mult mai bine cu plasmuirea unor spaime , nu cu fundamentarea unor realitati . 
