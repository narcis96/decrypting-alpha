publicam astazi o stenograma care ar trebui sa ingrozeasca populatia Romaniei . 
ea circula in PNTCD si se spune ca reprezinta inregistrarea discutiei intre Ioan Marcel Cornea , fostul presedinte al taranistilor din judetul Dolj , si Dinel Staicu , un semianalfabet , fost capitan USLA , devenit prosper om de afaceri in zona Craiovei . 
acesta e una si aceeasi persoana cu cel care a cumparat multe dintre lucrurile lui Nicolae Ceausescu , a editat " Almanahul Scinteia " si vrea sa faca o casa memoriala la Scornicesti . 
daca ar fi numai aceste bizdicuri ale unui fost uslas , treaca - mearga ! 
cine il poate impiedica pe un oarecare sa - si faca damblaua ? 
nu are rost sa discutam nici despre creditele fabuloase ale uslasului , nici despre firmele sale facute in Valea Jiului pentru a beneficia de regimul zonelor defavorizate . 
inregistrarea discutiei intre acest individ si actualul subprefect al judetului Dolj , Ioan Marcel Cornea , merita citita pentru altceva . 
chiar daca ar fi numai opera literara ( chit ca nici Caragiale nu si - ar fi putut imagina un asemenea comportament jegos ) , dialogul tot merita pus in scena . 
este emblematic pentru tot ce se intimpla cu noi , azi . 
fostul presedinte al taranistilor pe judetul Dolj a fost dat afara in ianuarie impreuna cu intreaga conducere a organizatiei . 
dar este in continuare subprefect , taranistii si guvernul lalaind - o si de data aceasta , ca si in cazul lui Marin Lutu si al altora . 
Conversatia dintre cei doi este istorica . 
din pacate , din lipsa de spatiu , n - am putut reproduce partea ei care se refera la un protest . 
acest Dinel Staicu s - a dus la o emisiune de televiziune la Terra Sat , sa discute cu un oficial , iar afara stateau haidamaci de la sindicate chemati sa protesteze , pentru a - l sprijini , deoarece primisera deja cite 7 milioane de lei de caciula . 
" 280 de milioane care trebuie sa le dau efectiv de la mine astora pentru simplul fapt ca el nu vrea sa le dea Ordonanta 9 . 
au venit astia de la Vagmar acolo , risu' dracu' ce - a fost acolo ! 
am adus dupa - masa vreo 30 - 40 de insi , ni i - a trimis si au stat in strada si urlau pe acolo si asta statea timorat si - i ziceam ( directorului FPS pe judet - n . n . ) dom' le , ii chemam ? " . 
din aceasta stenograma , omul simplu afla ca si protestele se comanda si se platesc , ca si un sef de FPS poate fi lucrat si dat afara ca un gunoi daca nu e de acord cu interesul cuiva ( subprefectul zice : " p ... masii , ii retragem sprijinul politic " ) . 
discutiile depasesc chiar si cele mai reusite momente din " Chestiunea zilei " . 
Subprefectul taranist si un derbedeu imbogatit peste noapte pun la cale mutari de oameni , cumparari de firme si se tirguiesc pe spaga ca niste gainari de mahala . 
marea problema a subprefectului este sa cumpere un apartament si pentru asta are nevoie de bani . 
si - ar vinde masina , dar ramine progenitura sa fara autoturism ! 
Ratele in care trebuie data mita , cinismul acestui Dinel Staicu , hotarit sa nu mai cotizeze la o alta capetenie politica ( deoarece urma sa fie schimbata ) , toate acestea reflecta nu doar citeva dintre ilegalitatile comise la Craiova , ci infinita mizerie din spatele usilor inchise . 
Pietarii sint niste lorzi in raport cu apucaturile si nerusinarea unor oameni care au ajuns sa se cocoate peste un oras precum Craiova . 
Santajul e , de asemenea , in floare . 
se discuta de sponsorizari de 50 de milioane lei de la " Frigoriferul " , de un document olograf legat de o frauda cu un italian . 
si derbedeii astia din discutie rid : sa invete golanii " de la cine trebuie " , nu de la amatori sau de la prosti ! 
cum a ajuns Ioan Marcel Cornea subprefect si presedinte PNTCD al filialei Dolj ( de unde a fost dat acum afara ) ? 
si cum a apucat Dinel Staicu sa imbirlige si " Scrisul Romanesc " , si Banca Internationala a Religiilor , si mai tot ce inseamna autoritate in Craiova ? 
in locul unui raspuns sa ne aducem aminte cu ce se indeletniceau procurorii din Craiova ! Sa recapitulam semnalele din presa despre mafia din politie si justitie ! 
si sa nu uitam ca politisti olteni umbla prin tara dupa prostituatele care au fost filmate cu procurorii pentru a obtine declaratii de la ele impotriva proprietarului circiumii in care s - a inregistrat caseta cu oamenii legii la femei ! 
stenograma discutiei dintre subprefect si un aventurier e chiar imaginea tranzitiei noastre mizerabile . 
dincolo de masca politicianului local si a miliardarului de carton e tot noroiul din omul decazut , Haplea al tranzitiei , pus pe luate cu orice pret . 
mai scirbos decit asa nici nu se poate ! 
culmea e ca amindoi sint bine mersi . 
unul e subprefect , iar celalalt - umflat ca o balena , din afaceri necurate - vrea sa deschida muzeul " Nicolae Ceausescu " . 
Aferim ! 
