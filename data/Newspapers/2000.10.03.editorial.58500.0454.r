tot e bun la ceva si acest scandal al diplomelor universitare false . 
ridica un coltisor de peste o lume pe care n - o privim cu atentie din mai multe motive . 
ba ne asupreste economia , ba ne intarita politica . 
dar , indaratul acestui scandal , invatamintul romanesc mai ascunde destula mizerie . 
ea vine si din salariile extrem de mici ale cadrelor didactice , dar si din slabiciunile oamenilor si din disfunctionalitatile mecanismului . 
comertul cu diplome nu - i chiar usor . 
nu - l pot face prea multi . 
doar doi - trei din virful unei institutii de invatamint pot invirti o asemenea afacere . 
ceilalti ce sa vinda ? 
ei vind diplome cu amanuntul . 
adica examene . 
oricit ne - am ascunde dupa deget , universitatile romanesti colcaie de profesori care vind examene . 
pe o sticla de whisky , pe o suta de dolari , pe doua , pe patru sau , in situatii mai amarite , pe produse . 
un miel , o jumatate de vitel , un porc . 
la urma , tot o diploma cumparata rezulta . La propriu , nu e falsa , dar la figurat , da . 
nu ascunde decit un incompetent care vine si se plinge pe la institutii ca are patalama , dar nu gaseste slujba . 
in timp ce astern aceste rinduri imi suna deja in ureche protestul unor dascali . 
nu e vorba deci despre toti profesorii din invatamintul superior romanesc ! 
fac aceasta precizare , dupa cum ma simt obligat sa o adaug pe aceea ca sint convins ca vinzarea examenelor este un fenomen de proportii . 
nu pot sa spun daca e vorba de o zecime , de un sfert , de o treime sau de jumatate . 
stiu de la multi studenti ca acestea se petrec in mod obisnuit , inclusiv trucurile ieftine cu intratul unuia in locul altuia la probele scrise . 
pentru ca nu se vede la televizor , nici prin piete , nici pe sosele , fenomenul acesta tinde sa se desfasoare netulburat . Consecintele lui sint de - a dreptul dramatice . 
pe zi ce trece vom avea mai multi titrati de paie . 
Obraznici , agresivi , militanti pentru drepturi . 
si nu - i vom intilni la privatizati . 
acolo se scutura repede , de indata ce patronii isi dau seama cu cine au de - a face . 
toti acesti neterminati intelectual se aciueaza in institutiile statului . 
au un prieten , o ruda sau un suport politic si prind o slujba ca bugetari . 
de acolo iti dau in cap cu nestiinta lor acoperita totusi de o diploma si se apara cu Legea functionarului public . 
prin ei societatea romaneasca e otravita pe termen lung . 
cine se ocupa de profesorii vinzatori de examene ? 
ministerul Educatiei Nationale ? 
in veci nu va putea face politie pe saracia unor dascali ! 
politia ? 
ea are destui oameni care trebuie sa treaca si ei prin probele ce premerg o diploma . 
si numai de asta nu au timp politistii seriosi , cita vreme infractionalitatea economico - financiara , plus cea marunta asalteaza din toate partile . 
sub aparenta independenta a invatamintului privat se intinde o jungla in care nimeni nu are curajul sa patrunda . 
Cirpelile de aici fac ravagii in instructie . 
sa zicem ca universitatile acreditate sint totusi sub un control pentru ca au ce pierde . 
dar exista in Romania zeci de universitati neacreditate , niste afaceri de apartament ale unor escroci care vind iluzii . 
cine le poate opri acestora afacerile necurate ? 
de ani si ani functioneaza asemenea fantome universitare ! 
ministerul Educatiei Nationale nu le baga in seama pentru ca nu sint universitati . Masinaria acreditarii le - a respins ! 
si , cu toate acestea , ele aduna naivi si disperati , incaseaza bani si , sub pretextul unei acreditari care nu va veni poate niciodata , amagesc mii si mii de tineri . 
cine opreste escrocheria ? 
cine face ordine ? 
ce lege si ce institutie ? 
fiscul nu le purica , politistii mai ciugulesc si ei , iar cotizanti se gasesc destui . 
e plina Romania de tineri care ar trebui sa invete o meserie si care incearca sa scape de un destin implacabil . 
geme tara de cirnatari prea batrini pentru a mai fi studenti , dar care au nevoie de o hirtie ca sint la nu stiu ce universitate - fantoma romano - americana sau romano - germano - singaporeza dintr - un apartament de la etajul opt . 
de toate acestea nu se ocupa nimeni . 
si , ca popor mindru ce sintem , ne enerveaza doar faptul ca ne - am facut de minune prin strainatate , ca golaniile din invatamintul romanesc au ajuns celebre pina la marginea lumii ! 
eu as zice ca asta nu - i mare nenorocire ! 
e chiar un avantaj . 
poate ca abia asa ne vom apleca mai serios asupra fenomenului ! 
altfel ne vom face de ris , dar mult mai zdravan si de neiertat fata de generatiile viitoare . 
