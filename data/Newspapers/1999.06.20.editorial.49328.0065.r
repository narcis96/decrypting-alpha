cum se naste armasarul din cal mort ? 
la Iasi s - a intimplat o poveste care ar trebui privita cu ochii in patru . 
muncitorii de la TEPRO au asaltat prefectura mai multe zile la rind . 
ei protestau din cauza neregulilor in privatizare . 
ziceam ca iese razboi , ca tara ia foc de la o fabrica vinduta incorect . 
ba , in joc au intrat si politicienii alesi prin partea locului . Acestia au luat delegatie de la sindicate si au incercat sa se bata in numele muncitorilor , in ideea de a face un gest de inegalabila marinimie . 
pareau gata sa moara in locul sindicalistilor , desi nu era vorba nici pe departe de asa ceva . 
societatea de la Iasi a fost cumparata de un investitor ceh . Acesta a purces la o restructurare pentru ca eficienta e la genunchiul broastei . 
cam ca si prin alte locuri in Romania . 
dar cehul a bagat ceva dolari in TEPRO nu pentru ca era fundatie sau manastire ceha , ci pentru ca voia sa cistige alti bani . 
or , cu o productivitate de zece ori mai mica , isi scotea banii investiti cam pe la Pastele cailor , iar profitul ii aparea doar la generatia de minji de dupa Pastele cailor . 
in consecinta , investitorul ceh a pus pixul pe schema de functiuni si asa s - a nascut protestul care a tinut vie atentia publica . 
parlamentarii de Iasi , locul in care au fost lansati pe orbita si de unde spera sa mai gaseasca suport si combustibil pentru urmatoarele alegeri , s - au zburlit pur si simplu ca n - au fost primiti la negocieri . 
ei au adresat o scrisoare premierului Radu Vasile , sustinind ca " Senatul Romaniei nu poate ramine indiferent fata de aceasta situatie " . 
in consecinta , au solicitat " demiterea din functie " a lui Radu Sirbu . 
parlamentarii au zis ca ei nu s - au erijat in reprezentanti ai sindicatelor , ci doar au vrut sa asiste ca observatori la discutii . 
dar Radu Sirbu a prezentat zilele trecute o imputernicire cu drepturi depline , facuta de Sindicatul Liber TEPRO pentru Ion Solcanu , Varujan Vosganian si ceilalti , ca reprezentanti legali . 
ce i - o fi apucat pe Varujan Vosganian si Ion Solcanu sa semneze o scrisoare prin care cer demiterea lui Radu Sirbu , cind stiau foarte bine de existenta acestei imputerniciri ? 
sau ea e falsa , sau senatorii sint la inghesuiala si umbla cu ocaua mica . 
daca imputernicirea nu e falsa ( pina acum n - a contestat - o nimeni ) , atunci ne aflam in fata unui caz de implicare a politicienilor intr - o relatie patronat - sindicate . 
si daca mergem mai departe , ar fi logic ca solicitarea demisiei sa vina si din scopuri electorale . Ca Radu Sirbu i - a trimis la plimbare . 
tot logic e sa ne gindim ca senatorii au protestat , si pentru ca erau obisnuiti cu " participarile " la acest soi de treburi si ca ele s - au produs si la alt fel de negocieri . 
si pentru ca a venit cineva care le - a taiat macaroana , singura solutie era sa scape de cel care le incurca interesele . 
cel mai hazos fapt aruncat in joc a venit insa aproape simultan cu solicitarea demisiei . 
Radu Sirbu a fost informator , asta ca si cum ar fi negociat privatizarea de la TEPRO in favoarea unui alt informator din Cehia . 
nu stiu trecutul lui Radu Sirbu , il priveste intii de toate pe el si apoi pe cei care vor sa - l afle , dar privatizarea e una , bilciul politicienilor e altceva , iar fierberea sindicatelor e si ea o alta gisca in alta traista . 
toate , amestecate si cu nemultumirile unora sau ale altora legate de distribuirea publicitatii FPS , ne pot duce la o aiureala de mari proportii . 
in fiecare fabrica sindicatul poate fi nemultumit de regimul introdus de noul proprietar , de modul in care incearca sa faca eficient un cal aproape mort . 
asa n - o sa reuseasca niciodata . 
nici eficienta nu creste , nici muncitorii nu cistiga , nici fabricile nu se mai vind . 
de altfel , ultima noutate vine de la intentia investitorului ceh de a se retrage , de a zice ceva extrem de urit pe seama romanilor si de a se face nevazut . 
e suficient sa mai avem doua - trei experiente de acest gen , e de ajuns ca parlamentari romani sa mai vina cu delegatie de la alte sindicate nemultumite si vom ajunge linistiti in situatia ca nici dracu' nu mai vine sa sadeasca usturoi in Romania . 
se vede din ce in ce mai clar ca sindicatele , in ciuda faptului ca invoca mereu privatizarea , o caroteaza cit pot , mai ales atunci cind investitorul nu e pe placul lor , nu e acelasi cu PAS - ul salariatilor si vine din strainatate . 
cit priveste ratoiala politicienilor la Radu Sirbu , fara dovezi , ea ramine doar o alta forma de exprimare a bataliei pentru ciolan . 
