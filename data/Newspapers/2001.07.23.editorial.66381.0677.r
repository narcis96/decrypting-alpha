numai Dumnezeu stie citi romani s - au indragostit la Costinesti . Citi s - au lansat acolo in film , in teatru , in muzica . 
pentru toti acestia , micutul sat de pe litoral a fost ca o insula invaluita in lumina . 
in 2001 , Costinestii sint un soc , o nesfirsita chioscareala dominata de saracie si de prost gust . 
tarabe , circiumioare puturoase , terase pline de plastic , manele si abtibilduri , miros de placinte , amestecat cu cel de gunoaie fermentate , o tiganie degradanta , in care fojgaie tineri bauti , adolescenti preocupati cum sa imparta o bancnota de zece mii de lei de dimineata pina seara . 
totul e incropit , fara cap si fara coada . 
de la festivaluri , spectacole si dezbateri , de la concerte si reuniuni internationale cum erau pe vremuri , totul a decazut in bilciul ieftin pe care il poti gasi si in Venus , si in Jupiter , chiar si pe strada principala din Neptun . 
la Costinesti , Vox Maris si Forum gifiie ca sa se tina la distanta de ofensiva necrutatoare a chioscarelii , o constanta ce se intinde din Venus si pina la intrarea in Mamaia . 
Mangalia si Mamaia sint singurele locuri ce dau semne vizibile de desprindere . 
in rest e dezastru . 
nu va duceti pe litoral cu prea multe sperante . 
nu mincati oriunde . Nu cumparati orice . 
Capcanele si mizeria sint la fiecare pas . Iar relansarea turismului romanesc , inca departe . 
toate zbaterile ministrului turismului , toate proiectele si amenintarile nu se vad inca in infatisarea litoralului romanesc . 
privatizarea abia se relanseaza in aceste zile . Nici Mafalda nu poate prezice cit va tine , cum se va desfasura si cine va lua caimacul . 
celebrul proiect Europa e doar o fraza spusa de ministrul turismului in fata camerelor de luat vederi . 
pina cind se va face ceva , mai avem de imbatrinit . 
respectarea legislatiei , oricit de mult s - au intensificat controalele autoritatilor , ramine un deziderat blocat mereu de saracie , de prost gust si de coruptie . 
ce sa - i faci bietului om daca el n - are bani decit pentru papuci din plastic , pentru langosi , pentru o apa Izvorul Minunilor si pentru un pat intr - un hotel copt de soare , fara apa calda , fara telefon si fara televizor . 
litoralul e plin si fierbe . 
seamana cu un papagal jumulit care se zvircoleste in praf si caldura . 
e scump , e strident , e plin de pacaleli . 
noi nu va recomandam nici sa va faceti vacanta in alta parte , dar nici sa mergeti cu sacul la pomul laudat . 
in afara unui colt de steluta care trebuie adaugat pentru Mamaia si a citorva locuri discrete , izbutite de unii investitori mai cu cap , litoralul de anul acesta seamana perfect cu cel de anul trecut si cu restul Romaniei , inca sufocata de chioscareala . 
