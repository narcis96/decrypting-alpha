nici privatizarea harabalelor industriale nu - i asa de dificila ca restructurarea armatei ! 
la marile realizari ale socialismului victorios o mai poti scalda . 
o ordonanta de urgenta cu iertarea de datorii , plus un pret de vinzare de doi lei si scapi de una - doua . 
cine cumpara le reprofileaza sau le vinde la tona ori la metru patrat . 
muncitorii nu mai lucreaza la otelarie sau la instalatia x , dar tot muncitori ramin . 
cu un pic de efort se recalifica ! 
unde mai pui ca omul dintr - o fabrica sau dintr - un combinat gaseste ceva de munca . 
in constructii , la autostrazi , oriunde . 
cu militarii e altceva . 
au fost educati si convinsi ca rolul lor este hotaritor . 
fara ei , tara e o ceapa lasata intr - o gradina , tocmai buna de sterpelit de catre primul venit . 
si sondajele ne arata ca biserica si armata sint institutiile cele mai credibile din stat , semn ca sintem o populatie dominata de doua idei - cu Dumnezeu si impotriva dusmanilor . 
in alte tari , armata e pe locul cinci , sase , zece ! 
in unele nici nu apare in sondaje . 
la noi , e cheia sigurantei nationale . 
daca miine am afla ca nu mai exista , n - am avea curajul sa mergem nici pina la chioscul din colt . 
daca apare dusmanul ? 
pe un asemenea fond , cum sa reduci 4 . 000 de posturi dintr - un foc ? 
vor intelege ofiterii , familiile lor si restul societatii ca modernizarea armatei presupune asemenea operatiuni drastice ? 
raspunsul e nu ! 
se vede si din eficienta masurilor de reconversie profesionala . 
din 18.500 de cadre militare disponibilizate intre 1998 si 2000 doar 50 s - au recalificat . 
cifra e egala cu zero daca ar fi folosita ca argument in calmarea presiunii create de cei trimisi la vatra . 
nici unul nu topaie de bucurie . 
injura partidul x , injura guvernul , injura inclusiv NATO . 
restructurarea armatei e una dintre pietrele tari ale tranzitiei . 
e frumos cind armata trece in pas de defilare , e maret cind da onorul si e linistitor cind face manevre fara dusmani de fata . 
dar restructurarea e dureroasa pina in maduva oaselor , si formula de anestezie nu prea exista . 
singura solutie posibila presupune bani . 
iar bani suficienti nu sint nici pentru modernizare , nici pentru cei care vor fi disponibilizati . 
guvernul Nastase e obligat sa dea un examen extrem de dificil . 
mai dificil decit la Calan , Hunedoara , Tractorul , Roman , Sidex si la ceilalti paguboso - colosi citi mai exista in proprietatea statului . 
Ioan Mircea Pascu da si el principalul sau examen de ministru al apararii . 
nu - i usor sa - l treaca , mai ales ca ofiterii nu au doar probleme cu moralul . 
mai sint si cele legate de banii pentru echipamente , pentru combustibili , pentru exercitii . 
de unde ? 
ce frumos trece armata in zilele de sarbatoare si cit de impresionante sint paradele ! 
si ce mindri sint cei care o saluta in numele tarii ! 
li se umfla pieptul de mindrie ca o asa forta le da onorul . 
dar cind e sa le spui militarilor ca de miine nu mai sint ofiteri , ca trebuie sa plece acasa si sa stea degeaba sau , eventual , sa vada ei pe unde gasesc o slujba , atunci numai ministru sa nu fii , numai general sa nu vezi in fata ochilor ! 
