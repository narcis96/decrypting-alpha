stiti cit de mare este mindria francezilor ? 
sau clipele de dupa cistigarea Campionatului Mondial sau a Campionatului European , cind multimea s - a revarsat pe Champs Elysees ca zapada topita de o supraincalzire a Alpilor iarna . 
si daca ati simtit sau ati intuit cit de mare este orgoliul Frantei , incercati sa intelegeti cit de adinca este acum tristetea ei ! 
echipa care a dominat finalul mileniului trecut si pentru care la Paris s - a construit un fel de templu - stadion revine acasa din Orientul Indepartat ca o armata dezonorata . 
parca si un Napoleon intors dintr - o batalie  descult , fara sabie si fara cal ar fi mai usor de inteles . 
Franta de azi nu are un singur general . 
e un pluton de generali condus de un print ranit . 
nu e doar o infringere a Cocosului Galic . 
e o sifonare fara precedent a fotbalului de clasa din Italia , Spania , Anglia si Franta , unde " cocosii " servesc sub toate culorile gloriei fotbalistice . 
Franta pe ultimul loc in grupa si fara nici un gol marcat in toata expeditia asiatica suna mai amarnic decit episodul " Waterloo " si decit gheata intrata in singe cind steagurile s - au plecat la Borodino . 
eliminarea Frantei fara macar un gol de onoare este o prabusire sportiva fara egal . 
in acelasi timp e dreapta si necrutatoare . 
ea face din sport o metafora si un prilej de meditatie . 
intre sutele de mii de francezi iesiti pe strazi in urma cu patru ani sa - si intimpine eroii si singuratatea de acum a acestora incape o lectie de viata  pe care numai barbatii adevarati o pot traversa de la un capat la altul . 
cit valoreaza echipa Frantei in bani si diamante ? ! 
si cu toate astea , cu toate numele care pot umbri sefi de state , artisti celebri , sportivi de valoare , sau bogatasi de generatii , Franta n - a putut sa inscrie un gol sau sa treaca de nationala Senegalului , careia i - a schimbat istoria , i - a oferit un antrenor si ii lanseaza acum jucatorii ! 
Zinedine Zidane , cel care valoreaza de citeva ori greutatea sa in aur si pentru care altadata merita inventata o echipa nationala , n - a aratat mai mult decit trei - patru floricele palide . 
Thierry Henry a fost eliminat ca un cotonogar de divizia C , Barthez n - a aratat mai mult decit o buca suferinda , iar Marcel Desailly era ca un fiu de seic african ratacit intr - o lume necunoscuta . 
cind Djorkaeff a intrat in teren arata ca bunicul ridicat din balansoar sa opreasca scufundarea corabiilor . 
era prea tirziu pentru ca totul continua sub Zodia Nenorocului . 
era sortit un dezastru , si el se petrecea fara scapare pentru a implini o lege . 
in fotbal si in sport nu exista imparati . 
gloria tine cit te ajuta sanatatea , mintea si norocul . 
nu exista puteri intangibile si nici condamnati fara o ultima sansa . 
in fotbal poti si sa rascolesti continente , si  sa traiesti singuratatea sinucigasului . 
fotbalul e si razbunare , e si trufie platita cu lacrimi , e si industrie moderna vulnerabila la banale slabiciuni omenesti . 
sa multumim lui Dumnezeu ca nu ne - a dat pedeapsa ca , pentru o saptamina , sa fim francezi si sa traim chinurile din care trebuie sa se nasca o alta echipa . 
pentru gloria Frantei si pentru frumusetea fotbalului ! 
