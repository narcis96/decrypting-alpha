Bancorex s - a dus dracului ! 
circula zvonul ca , la plecare , ultimii mohicani si - au luat prime dintr - un profit iluzoriu , ele fiind de fapt prime pentru tacere . 
defuncta banca a revenit totusi in atentie la modul pasager . 
Grigore Maimut , una dintre rotite , a fost chemat in fata unei comisii senatoriale . 
a zis ca banca s - a prabusit din cauza creditelor preferentiale . 
si noi , care credeam ca a falimentat pentru ca si - a umplut buncarele cu morcovi si patrunjel , ca a investit in coapse de balerine si sampanie veche ! 
chiar asa de orbi , inconstienti si buni de dus cu zaharelul om fi ? ! 
cade prima banca a Romaniei , si toti ne miram , oare de ce naiba s - a prapadit ? ! 
nu stie toata Romania ca unii au luat bani cu sacul garantind doar cu calapoadele pantofilor ? 
hazul e atit de mare , incit depaseste proportiile unui spectacol de circ . 
s - au facut expertize , si in unele dintre ele s - a concluzionat ca banca ar fi fost vinovata ca nu le - a mai dat bani datornicilor , nu ca acestia ar fi luat si ar fi avut ceva de restituit . 
si , in mijlocul tarii , al unei economii prapadite , sta , ca un elefant , prima banca . Si nu avem nici un vinovat , nici un dovedit , nici un client priponit . 
in inima economiei romanesti s - a produs o crima financiara , si toti sintem curati , nevinovati si veseli ca niste ingerasi ! 
situatia aceasta incredibila da masura coruptiei , a neputintei , a sfidarii . 
marile tunuri sint invelite in staniol si in explicatii puerile . 
sintem de la AVAB ! 
si ce daca ? 
o sa vada statul roman banii disparuti cind ne - om vedea ceafa ! 
" baietii " au luat sute de milioane de dolari , au garantat cu o cosmelie sau cu actiuni fantomatice , au papat banii , au ajuns la AVAB , si acum , prin intermediar , pot sa - si rascumpere datoria cu un sfert din ea . 
nici nu e rau ! 
ar trebui sa ne multumim si cu atit , sa zicem mersi ca am mai recuperat ceva . 
dar daca ar fi numai atit , tot n - ar fi cinstit . Am avea parte de o alta golanie acoperita cu pretinse legalitati . 
s - o luam cum o ia prostu' pe boabe de fasole ! 
a fost pagubit statul roman de o suma ? 
cit s - a recuperat din valorificarile AVAB ? Scadem din suma luata de la banca pe cea recuperata si ramine paguba . 
ea la cine se pune ? La contribuabil ? 
pardon ! 
de ce la noi ? 
ne - a dat cineva o inghetata pe bat ? Sau o acadea din banii disparuti ? 
cind a fost de cheltuit , au facut - o numai ei , cu fratii , cu alte neamuri sau cu colegii de partid . 
acum , la socoteala finala , de ce sa plateasca tat natul ? 
corect este ca suma inscrisa drept paguba a statului roman sa fie recuperata de la persoana sau persoanele in cauza . 
o casa , niste mobila , niste tablouri , niste actiuni . 
se termina bunurile familiei , nu - i nimic , plateste " descurcaretul " din leafa ! 
moare , nu - i nimic , platesc mostenitorii pina la a patra spita ! 
abia atunci ar fi drept , si niciodata n - o sa mai fim confruntati cu asemenea hotii de proportii . 
se gindeste omul ca , in loc sa - i lase mostenire copilului un catel sau o masina de spalat , il incarca pe toata viata cu o suma furata de la comunitate . 
ar fi dovada suprema ca statul nu poate pierde niciodata si nici nu poate fi luat de prost . 
ce ne facem totusi cu cadavrul Bancorex ? 
il scoatem din scena , ii luam sediile pe apucate si ne facem ca uitam cine a tras " cartusele " mortale ? 
nu sintem in stare sa - i infundam nici pe cei care au condus banca , nici pe cei care au luat banii . 
si ramine ca responsabilitate undeva , prin intermundii . 
nu e vinovat nici PDSR , nici Temesan , nici Conventia ? 
Darimam pur si simplu si mutam caramizile pe Bulevardul Nepriceperii ! 
tot nu - i cinstit ! 
un decont va trebui sa se faca , chiar de - ar fi sa se petreaca peste o suta de ani . 
nu de alta , dar omul simplu , care cotizeaza acum la astuparea " gaurii " lasate de Bancorex , va pierde definitiv credinta in dreptate . 
daca e spulberata aceasta iluzie , nu putem cladi nimic care sa dureze ! 
actuala putere acuza opozitia ca si - a batut joc de banii din Bancorex . 
Temesan are nerusinarea de a pretinde ca banca avea profit . 
partidul lui Ion Iliescu l - a invitat pe Razvan Temesan la ultima manifestare nationala , semn ca nu - i reproseaza nimic ( ar fi si culmea , dupa cit bine le - a facut ! ? ) si spune ca banca a fost distrusa de actuala putere . 
noi ce - ar trebui sa facem ? 
sa ne crucim si sa acceptam ca s - a prabusit singura , condamnata de Dumnezeu ! 
nici asa nu se poate fiindca unii au scos de - acolo saci cu bani , iar altii au stat gura - casca si n - au fost in stare sa faca nimic pentru a opri dezastrul . 
Bancorex ramine un cadavru financiar in mijlocul economiei romanesti . 
iar campania electorala nu poate incepe jucind tontoroiul pe o crima facuta sub ochii tuturor . 
