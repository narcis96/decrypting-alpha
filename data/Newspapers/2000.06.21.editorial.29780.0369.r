ma amuza amaraciunea care trebuie sa domneasca in tabara lui Sorin Oprescu . 
cine e de vina , cum a putut sa piarda a doua oara , cum a ramas PDSR fara principala prajitura a alegerilor locale ? 
spun ma amuza , pentru ca Sorin Oprescu se si vedea primar general , iar partidul sau avea comportamentul unui cistigator cunoscut dinainte . 
infringeri de genul acesta se intimpla si la box , si la fotbal ( pentru ca tot sintem in perioada de gratie ) si in alte sporturi . 
cind vine unul care e mai gures decit il ajuta muschii , lumea se duce ca la un semn spre cel cu sanse mai mici . 
daca acesta mai e si simpatic , victoria lui unge la suflet , in vreme ce pe anuntatul cistigator infringerea il dezumfla rau de tot . 
chiar daca Sorin Oprescu avea in spate un partid in crestere , nu trebuia sa pozeze in victorios . 
apoi , in ciuda prestatiei onorabile , n - avea cum sa - i cistige pe bucuresteni . 
nu vorbeste pe limba lor . 
in plus , la dezbaterile televizate , lui Sorin Oprescu i - au scapat agresivitati pe care ar fi trebuit sa si le infrineze . 
mai mult nu i se poate reprosa . 
greseala cea mare este insa a partidului . 
pedeseristii , ca si taranistii , au crezut ca pot obtine un post de vaza in Romania jucind doar pe barba partidului , dar trimitind in scena un om de linia a doua . 
ca e suficient sa zici PDSR , si toata lumea fuge la urne sa - l voteze pe Sorin Oprescu ! 
sa - i dam cistigatorului ce este al cistigatorului . 
Traian Basescu a avut avantajul net al imaginii personale . 
stie sa puna lipici in discurs , are sarea si piperul necesare , plus faptul ca prin Gara de Nord a trecut si trece mai multa lume decit prin Spitalul Municipal . 
iar in Gara de Nord s - a vazut mina lui Basescu . 
nu mina Partidului Democrat . 
de altfel , ar fi o gogoasa uriasa , mincata rece , sa credem ca e o victorie a partidului in cauza . 
el mai degraba a cistigat de pe urma ministrului transporturilor , decit acesta de pe urma gruparii din Modrogan . 
si adevarul acesta nu tocmai magulitor pentru Petre Roman se va vedea in curind . 
dar pina atunci mai sint de parcurs multe momente . 
intii de toate , Traian Basescu s - a bucurat enorm . 
si , in euforia victoriei , a zis multe , si bune , dar si proaste . 
in primul rind , a vrut sa se racoreasca pe cei care nu i - au dat nici o sansa . 
la inceput m - am numarat si eu printre aceia care nu dadeau mare credit schimbarii de ultima ora facute de Partidul Democrat ( semn al unei superficialitati in decizie ) . 
ba am si pus pariu cu Traian Basescu ca nu cistiga ( si trebuie sa recunosc ca l - am pierdut ) , desi intre cele doua tururi de scrutin mi s - a parut mai potrivit pentru primarie decit adversarul sau . 
dar in sunetul de fanfara de dupa anuntarea rezultatelor , Traian Basescu , ametit de succes , a si sarit calul . 
a tras doua peste ochi si una la picioare PDSR - ului . 
a anuntat ca ar putea merge " pina la solicitarea de dizolvare a Consiliului Municipal " . 
mai mult , ieri , Traian Basescu a zis ca PDSR face " un joc politic perfid " , practica " un comunism coafat " si este un partid " cu aplecare spre trecut " . 
toate acestea au stirnit reactia vehementa a lui Adrian Nastase . 
Traian Basescu isi incepe astfel cariera de primar cu un discurs batos , putin cam nerealist . 
vrind - nevrind ( chiar daca n - ar putea fi contestat in afirmatiile sale ) , el trebuie sa colaboreze cu primarii PDSR si cu consilierii acestui partid . 
ii place sau nu , asta e . 
n - are cum sa - i schimbe pe primari , iar Consiliul Municipal nu poate fi dizolvat cu una cu doua . 
dimpotriva , Basescu poate fi carotat pe toate partile . 
or , ideea de tiri problemele Capitalei in disputa dintre partide este cu siguranta o atitudine nechibzuita , daca nu chiar o prostie . 
pe bucuresteni ii intereseaza administrarea orasului , rezolvarea marilor probleme ale metropolei , si nu te miri ce bit dintre PD si PDSR . 
continuarea pe linia disputelor politice ar putea duce ( si nu numai in Bucuresti , ci in orice alta localitate din tara ) la situatii aberante . 
in probleme dificile , primarii de sector sa - i zica , nu , rezolv - o dumneata cu PD - ul matale ! 
si sa nu fie apa , sa nu vina gunoierii , sa nu se toarne asfaltul ! 
ar fi o adevarata pacoste ! 
noua postura a lui Traian Basescu presupune citeva schimbari . 
primaria nu e Ministerul Transporturilor . 
Traian Basescu nu mai poate fi in mijlocul tuturor incaierarilor politice . 
una - doua , se poate trezi cu replica , ia vezi - ti matale de ciinii vagabonzi si de asfalt ! 
pina cind le va dovedi bucurestenilor ca nu s - au inselat alegindu - l , Traian Basescu va trebui sa inteleaga ca partidul e una , primaria e alta . 
si ca nu le poate amesteca decit spre raul tuturor . 
