colegii de la " Romania libera " au fost " serviti " cu citeva documente bancare . 
publicarea lor are valoarea unui act de deces politic pentru Nicolae Vacaroiu . 
presedintele Senatului Romaniei , dupa ce a parasit functia de presedinte al Bancii pentru Investitii si Dezvoltare ( BID ) , a continuat sa incaseze lunar o suma importanta ( intre 85 si 90 milioane de lei ) . 
pe linga aceasta , presedintele BID - atunci vicepresedinte al Senatului si vicepresedinte al PDSR - a mai incasat cite 10.000 de dolari pe luna ( in banii de azi , cam 330.000.000 de lei ) . 
toate acestea ramin in discutie doar din punct de vedere moral . 
Nicolae Vacaroiu " a supt " de bani o banca in perioada premergatoare falimentului acesteia . 
unul dintre oamenii de baza ai opozitiei de atunci era platit la greu pe baza talentului sau de " Hagi al finantelor " . 
cum in Romania sint destui care sa considere ca a lua bani , indiferent de unde si cum , reprezinta un semn de inteligenta , in fata acestora fostul prim - ministru al Romaniei nu are de ce sa - si dea palme . 
tot taraboiul pe care Nicolae Vacaroiu l - a facut din momentul in care a fost prins cu mita - n sac , in loc sa - l mai spele , l - a pregatit minutios pentru aceasta definitiva ingropare in rahat . 
presedintele Senatului Romaniei , dupa ce s - a dezvinovatit in public de mai multe ori in legatura cu falimentul BID , continua sa primeasca lunar , de la aceeasi banca , sume enorme . 
nu mai are importanta daca pentru acestea a platit impozite sau nu . 
mult mai grav este faptul ca al doilea om in stat lua bani pentru folosul personal de la o institutie pe cale de prabusire . 
in acest moment , cuvintul presedintelui Senatului Romaniei valoreaza cit un zero taiat in patru . 
Nicolae Vacaroiu poate fi suspectat inclusiv de faptul ca , aflindu - se la putere , a obstructionat cercetarile in cazul unui faliment rasunator . 
mai mult , balmajeala presedintelui Senatului din toate discutiile legate de implicarea in afacerea BID ne arata un om preocupat mai mult de banii sai decit de interesul public , de imaginea partidului sau de apararea unei valori pe care o mai au foarte putini politicieni : onoarea ! 
de azi inainte , Nicolae Vacaroiu a ramas fara difuzoare si fara aparare ! 
orice ar spune , orice document ar semna , orice lege ar initia , opozitia , societatea civila , presa si bietul alegator vor fi obligati sa se intrebe : oare ce misculatie mai pune la cale presedintele Senatului ? 
de la cine mai incaseaza bani pentru sfaturi financiare ? 
cine ii mai da vreun salariu si cine ii da ordine ? 
poate sa treaca Nicolae Vacaroiu insotit de o suta de masini , cu bodyguarzi , chiar si cu tancuri cu girofar , el va fi etichetat doar ca un fost om important din Romania " care a pus botul " . 
un lucru nu trebuie uitat ! 
Nicolae Vacaroiu a fost si prim - ministru al Romaniei in perioada 1992 - 1996 . 
nu e firesc sa ne intrebam daca nu cumva premierul " glorioasei " guvernari PDSR a luat si alte decizii de pe urma carora a incasat sume importante ? 
acea afacere cu bitter - ul suedez chiar a fost fum fara foc ? 
dar contrabanda cu combustibil pe timpul embargoului impus Iugoslaviei ? 
n - a scapat aceasta ceva maruntis la tescherea ? 
si cite altele n - au mai fost ! 
poate ca , pe vremea aceea , Vacaroiu n - a incasat nici un ban in afara salariului de prim - ministru . 
de ieri insa , eu , unul , nu - l mai cred . 
pentru mine si pentru altii cu care am stat de vorba , Nicolae  Vacaroiu e un politician terminat . 
bun de mers la pescuit , de plimbat nepotii , de cercetat la politie , de trimis ambasador in Insula Cartofilor Albastri . 
dar ca politician , trimis in parlament sa apere interesele publice , sa fie un model pentru romani , el n - a lasat decit niste urme indoielnice . 
bani in conturi personale , o porecla ( " Saniuta " ) si imaginea unui barbat carunt , girbovit , care n - a putut duce nici raspunderea , nici onoarea de a fi al doilea om in Romania . 
