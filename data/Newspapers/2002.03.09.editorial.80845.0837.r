dupa ce a visat citiva ani sa lucreze pe un vas de croaziera , Roxana Grumazescu a cazut de pe punte in Oceanul Atlantic . 
o fata de 24 de ani care nu stia sa inoate a supravietuit 12 ore in apa si a fost gasita de o barca de salvare de pe aceeasi nava , intoarsa din drum pentru cautarea ei . 
povestea are un aer de curiozitate care a si propulsat - o in paginile ziarelor din America . 
putini se intreaba insa ce se ascunde in spatele acestui fapt divers . 
iar fetele care isi doresc sa lucreze pe un vas de croaziera ridica din umeri , zicind " cine stie ce s - o fi intimplat " si continuind sa viseze la o asemenea slujba . 
anul trecut am fost invitat sa fac " o tura " pe un vas al celei mai mari companii de croaziere din lume , " Carnival Cruise " . 
am urcat , impreuna cu alti o mie de turisti , pe unul dintre cele 15 vapoare . 
Echipajul mai numara si el vreo 900 de persoane . 
era un fel de oras plutitor , cu baruri , restaurante , magazine , cazinouri , sali de spectacol , expozitii de arta , terenuri de sport si piscine . 
nu mica mi - a fost surpriza cind in cuseta am gasit un biletel de bun venit semnat de camerista . 
era tot o fata din  Brasov . 
in citeva ore am auzit de mai multe ori vorbindu - se romaneste si m - am salutat ca pe Calea Victoriei . 
din personalul de la bord faceau parte cel putin o suta de romani . 
de regula , ei erau repartizati la baruri si restaurante si la curatenia camerelor . 
salariul era mic . 
daca nu ma insel , era vorba despre citeva sute de dolari . 
restul provenea din bacsisuri . 
americanii au obisnuinta acestei forme de plata . 
fiecare turist , la sfirsitul cursei , primea un set de plicuri cu numele cameristei , al ospatarului , al ajutorului de ospatar . Sumele recomandate erau mentionate intr - un colt . 
americanii platesc uneori mai putin , dar cel mai adesea respecta cifra sugerata si , arareori , cind sint multumiti de servicii , pun niste bani in plus . 
asta inseamna , pentru o camerista , aproximativ 2.300 - 2.500 de dolari pe luna . 
suna ademenitor . 
atita doar ca o fata , daca n - are " scoala " muncii grele , nu rezista . 
capoteaza dupa citeva saptamini . 
peste 12 ore pe zi , sapte zile din sapte , spalat WC - uri , aranjat paturi , schimbat lenjerie , aspirat , sters praf , pus obiecte in ordine , raspuns la orice moft , zimbit , dormit mereu sub nivelul apei , de unde nu vezi nici oceanul , nici lumina soarelui . 
nu ai voie sa fii bolnav pentru ca nu esti platit . 
Fandositii renunta dupa prima cursa . 
" Calitii " supravietuiesc , chiar daca uneori recurg la " intaritoare " . 
fata de la Brasov spunea ca nu face fata . 
cadea fizic . 
ca sa reziste , platea alti doi oameni ,   ajutori de masinisti , ca in turele lor libere sa spele WC - urile in locul ei . 
spiritul descurcaret al romanului o ajuta intr - un loc in care se muncea infernal . 
cum a supravietuit Roxana Grumazescu 12 ore in ocean fara sa stie sa inoate ? 
nu stim inca de ce a cazut . 
a fost un accident sau o tentativa de sinucidere ? 
un lucru e cert . 
munca aceasta draceasca ( din cauza careia s - ar putea sa fi avut o cadere psihica ) a intretinut in ea ceva ce nu poate fi inteles de felul nostru obisnuit de treaca - mearga . 
in " hamaleala " de pe vasul de croaziera , tinara de 24 de ani a exersat supravietuirea . 
s - ar putea ca acum , la intoarcerea acasa , Roxana Grumazescu sa spuna ca nu e atit de greu sa stai 12 ore in apele Atlanticului , in comparatie cu nebunia muncii pe un vas de croaziera . 
s - ar putea sa fie pe undeva pe aproape . 
