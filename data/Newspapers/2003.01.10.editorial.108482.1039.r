cine urmareste evolutia vietii politice din Romania a ramas cu gura cascata la declaratia lui Adrian Nastase dintr - un interviu acordat Agentiei Mediafax . 
primul - ministru a spus : " Alegerile anticipate sint un subiect artificial , pe seama caruia s - a discutat exagerat de mult in ultima vreme " . 
adica un fel de aiureala , picata din cer , care ne - a luat mintile tuturor si a cauzat prejudicii vietii politice din Romania . 
asemenea afirmatii sint de natura a ne pune pe ginduri . 
dupa ce a incalzit Partidul Social Democrat printr - o idee cu valoare de solutie politica , seful PSD vine si ne spune ca aceste alegeri sint un subiect artificial , pe seama caruia s - a discutat exagerat de mult in ultima vreme . 
surpriza declaratiei este atit de mare incit ne obliga sa ne intrebam unde este coerenta lui Adrian Nastase ? 
cu citeva luni in urma a agitat spiritele pe tema anticipatelor , iar acum , ca si cum n - ar fi el autorul ideii , o intoarce ca la Ploiesti . 
ne spune ca alegerile reprezentau o solutie politica , dar au fost transformate intr - o disputa politica ! 
in ce se astepta primul - ministru sa se transforme ? 
in mingiiere , in rulmenti sau in colindat ? 
e vorba de un prim semn ca lui Adrian Nastase au inceput sa - i patineze cuvintele . Ii joaca feste ca unui om aflat in dificultate . 
sa ne aducem aminte ca , la sfirsitul anului trecut , primul - ministru facea trimiteri si la demisia in bloc a guvernului sau la o remaniere , pe care mai apoi le - a negat , spunind ca totul se va petrece in zbor , asemeni alimentarii unui avion ( e drept , modern , nu cu marca dimboviteana ) . 
ce - a spus insa in decembrie nu se mai pupa cu declaratia acordata Agentiei Mediafax . 
alaltaieri , omul care vorbea despre aceste variante a venit si a spus ca " alegerile anticipate , demisia guvernului , remanierea , toate acestea sint subiecte artificiale " . 
de buna seama ca am putea pune declaratiile din noiembrie si decembrie in contul oboselii . 
iar acum , dupa o binemeritata vacanta , Adrian Nastase se dezice de propriile idei , unele sustinute si de o buna parte din partid . 
ce vor intelege membrii sai din comportamentul liderului lor , ajuns sa se contrazica de mai multe ori intr - o perioada scurta de timp ? 
e de presupus ca toate aceste schimbari de macaz au provocat si deruta , si uimire , si teama , inclusiv o intoarcere a privirii spre Cotroceni . Rezultatele acestei nelinisti inca nu se vad cu ochiul liber . 
dar ele pot deveni vizibile de la o zi la alta . 
cert este ca , prin declaratiile respective , Adrian Nastase a dat serioase semne de slabiciune . 
s - a dezis de propriile scenarii , a dres busuiocul si pare a ceda din teren ca un boxer care loveste in aer . 
as zice ca situatia e chiar mai proasta . 
de ce ? 
pentru ca , ieri , presedintele Ion Iliescu a declarat la Radio Romania Actualitati ca tema remanierii guvernamentale si aspectele cresterii eficientei administratiei vor fi abordate la intilnirea pe care o va avea pe 17 ianuarie cu liderii PSD . 
in replica , tot ieri , dupa - amiaza , purtatorul de cuvint al guvernului a dat fuga la microfon spre a spune ca executivul " se va orienta doar pe suplimentarea programului vizind integrarea europeana si , in rest , nimic special " . 
ce sa intelegem din toate acestea ? 
ca Adrian Nastase traverseaza cel mai dificil moment al traseului sau de om politic aflat la prima confruntare majora cu un adversar mai puternic . 
e pentru prima data cind pe Adrian Nastase nu - l mai tin nici cuvintele , nici genunchii ! 
si inca este departe de ultima repriza ! 
