" Ah , viata mea " , zice un cintec si plinge un cintaret . 
ceea ce nu inseamna ca viata lui e sfisiata de necazuri , de iubiri neintelese sau de singuratate . 
el cinta mieunat aceste cuvinte pentru ca toti oamenii au cel putin un coltisor de suflet peste care exclamatia se asaza ca o compresa binefacatoare . 
nu cred ca exista cineva care sa nu aiba macar o amintire sau o suferinta din dragoste pentru ca , dupa un pahar sau doua cu vin , sa nu exclame " Ah , viata mea " sau sa nu se induioseze la auzul acestor vorbe . 
ne aflam , asadar , in fata unor cuvinte comune , a unei ziceri de o crunta banalitate . 
numai faptul ca ea este cintata intr - un anume fel o extrage din limbajul de circiuma si o apropie de complicatul domeniu al artei . 
abia de aici lucrurile incep sa devina dificile . 
este " Ah , viata mea " , cintata de Adrian Copilu' Minune , muzica ? 
adica arta ? 
intii de toate , nu tot ce se cinta e arta . 
chiar daca istoria ar consemna inceputul civilizatiei doar de alaltaieri , in cel mai bun caz acest cintec ar fi numai o forma rudimentara de expresie . 
nimic mai mult . 
avind in vedere ca muzica exista de secole , " Ah , viata mea " nu trece nici un examen , nu rezista la nici o paralela cu arta . 
e doar un cintec de petrecere , destul de cunoscut , care nu e cu nimic mai bun decit produsele genului , atestate de - a lungul timpului in mai toate civilizatiile . 
au facut victime " surorile " mai vechi ale manelelor ? 
raspunsul este un NU categoric . 
n - au distrus nici muzica adevarata , n - au urcat regi si printi pe tron , nu au " otravit " nici artele plastice , nici poezia . 
au functionat pe post de muzica de consum pina cind s - au plictisit si cintaretii , si ascultatorii . 
cam acelasi lucru se intimpla si astazi . 
cui ii plac manelele le asculta si pace buna . 
n - are decit sa - si incinga CD - ul sau casetofonul . Nu risca decit o piatra in geam de la vecinul care nu le suporta . 
din moment ce apar si trec , ca si multe alte ciudatenii ale vietii , din moment ce nu instiga la violenta si nici nu sint obscene , care este problema noastra ? 
la o prima vedere , chiar nu avem a ne supara . 
si totusi , o problema exista , indiferent daca miine sau peste un an o manea va ajunge pe primul loc in Top 10 sau va fi interpretata pe scena Operei Romane . 
exista riscul ca majoritatea sa creada ca aceasta e singura muzica adevarata . 
ba , sub presiunea aceluiasi gust indoielnic , sa vedem cum din ce in ce mai multi absolventi de Conservator se reunesc in grupuri profilate pe manele . 
difuzate insistent de toate televiziunile in noaptea Anului Nou , manelele i - au iritat pe adulti si i - au urcat pe mese pe tineri . 
am scris aspru despre acest lucru , si unii au inteles ca as sustine masuri categorice impotriva genului . 
doamne fereste ! 
asta ne mai trebuie dupa lupta cu " capitalismul muribund " , cu drogurile si cu dusmanii interesului national ! 
o campanie furibunda la adresa cintecelelor timpitele ! 
am ajunge de risul lumii si ne - am etala inca o data originalitatea . 
am fi printre putinele tari din Europa care ar interzice o anume muzica , fie ea si proasta . 
nu sint deci adversarul manelelor si nici al altor genuri muzicale , chiar daca imi displac . 
dar nici nu cred ca moda aceasta trebuie luata in brate cu orice pret . 
manele dimineata , manele la prinz , manele seara . 
nu ar mai ramine decit sa ascultam manele la Ateneu si , daca ar fi dupa mintea unora , sa punem si imnul national pe un ritm de acest gen . 
e prea mult ! 
vrem - nu vrem , s - a ajuns la o proliferare a prostului gust , iar mass - media au o contributie importanta , mai ales televiziunile si radiourile . 
apelul profesorului Ioan Mihailescu , rectorul Universitatii Bucuresti , mi se pare intemeiat . 
in plus , domnul profesor Mihailescu e chiar indreptatit la un asemenea gest . 
el reprezinta universitatea , adica valorile clasice , iar pozitia sa are si rol de simbol . 
atita doar ca muzica nu poate fi infruntata nici cu legea , nici cu politia . 
asa cum a gasit drumul spre prostul gust , societatea romaneasca va trebui sa - l parcurga si pe cel de intoarcere . 
sa fie capabila sa dezvolte curente anti - manele , sa creeze valori si sa le integreze pe acestea in circuitul economiei de piata . 
e adevarat ca si CNA poate impune reguli severe ( mai ales pentru prostul gust obscen ) si poate cere televiziunilor si radiourilor , atita vreme cit frecventele sint bunuri publice , un standard de decenta . 
dar un razboi al statului cu un gen de muzica n - ar fi decit semnul unui ridicol total . 
daca ar fi ca invazia manelelor sa reprezinte cintecul de lebada al muzicii , atunci ar fi un moment de mare tristete . 
cum insa mai cred ca gustul romanilor nu se reduce la aceste cintece timpitele , nu ne ramine decit sa asteptam trecerea modei si sa veghem ca arta si bunul gust sa nu fie date deoparte de muzica incropita . 
daca supravietuiesc in paralel , fiecare la locul ei , nici un necaz ! 
Pantofarul e periculos numai cind se ridica mai mult decit pingeaua lui . 
