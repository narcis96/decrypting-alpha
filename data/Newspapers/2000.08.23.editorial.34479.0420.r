nu impartasesc citusi de putin ideea de spectacol practicata de Partidul Democrat . 
Petre Roman sta la coada pentru vize in fata camerelor de luat vederi , Traian Basescu face declaratii - bomba , Petre Roman inoata , Traian Basescu face si desface case si chioscuri . 
prea au toate iz de opereta pentru a musca din ele fara sa le privim la rece . 
in toata campania curatarii de chioscuri nu e doar spectacol . 
e si o problema de fond a urbanisticii bucurestene . 
si nu numai , pentru ca situatia e asemanatoare in multe orase din tara . 
din 1990 , adica din chinurile socialismului muribund , s - au nascut primele " ciupercute " ale economiei de piata . 
in aceste chioscuri s - a vindut ce vrei si ce nu vrei , marfuri aduse de la Istanbul , Sofia , Chisinau , Moscova sau Budapesta . 
unii au ajuns sa aiba doua chioscuri , altii zece . 
unii au falimentat , altii ( mai putini ) au ajuns la retea de magazine si se dau mari comercianti , uitind ca au debutat tot ca niste chioscari . 
chioscurile si chioscarii au reprezentat inceputul economiei de piata . 
cei care n - au reusit sa ajunga mai sus , sa depaseasca nivelul initial , se vad amenintati cu disparitia . 
au cotizat cu bani la primariile de sector , la functionarii de la Primaria Capitalei , i - au intretinut si pe cei abilitati sa controleze , si visau sa supravietuiasca la nesfirsit in felul acesta improvizat . 
Traian Basescu , in stilul sau oarecum anapoda , vrea sa curme chioscarirea Bucurestilor . 
chiar daca si redactia noastra a pierdut o serie de amplasamente provizorii ( pentru care nu a dat nici un " dar " ! ) , operatiunea lui Basescu , oricita durere provoaca , nu poate fi condamnata din start . 
ce se intimpla in zona statiilor de metrou si in marile intersectii din cartiere nu mai poate continua decit cu riscuri majore . 
multe dintre aceste chioscuri au de - a face cu comertul legal si civilizat tot atit cit are " Operatiunea Jimbolia " cu ajutorul umanitar . 
produse expirate , alterate sau nefacturate circulau intr - o economie paralela care nu mai putea continua . 
orasul incepea sa imbrace haine de satra , iar coruptia si contrabanda sa - si intinda tentaculele din ce in ce mai mult . 
in acelasi timp , nu vreau sa se inteleaga ca toti cei care au trait din comertul stradal ar avea legaturi cu aceasta zona intunecata . 
pur si simplu au incercat sa - si cistige o piine , uneori nu prea alba . 
in ciuda faptului ca - si vad amenintata afacerea , si ei ar trebui sa inteleaga ca brambureala nu mai poate continua . 
intr - un fel , ei platesc faptul ca s - au complacut in semilegalitate , ca nu s - au organizat pentru a presa primaria pe vremea lui Halaicu , Ciorbea si Lis sa adopte masuri care sa reglementeze situatia . 
la fel , chioscarii care se pling ca au dat ciubuc functionarilor pentru a putea ramine pe loc platesc si ei o taxa pe slabiciune . 
cu banii lor munciti , dar platiti pe sub masa au contribuit la intretinerea unui climat nefiresc . 
Basescu e doar ultima razbunare a sortii . 
daca nu pot aduce vreo obiectie deciziei luate de primarul general , nu inseamna ca modul in care o aplica merita aplaudat . 
dimpotriva ! 
daca n - ar fi vrut acest spectacol ( sintem doar in preajma campaniei electorale ) , Basescu ar fi trebuit sa avertizeze , sa le dea o sansa celor care ar fi vrut sa isi definitiveze statutul . 
multi dintre chioscari ar fi fost interesati sa urmeze toate procedurile , sa obtina autorizatii de constructie pe proiecte onorabile si sa le finalizeze fara vreo paguba pentru arhitectura orasului . 
asa , cu demolarile de carnaval , unde ajungem ? 
cine ne asigura ca favoritii mandatelor Halaicu , Ciorbea si Lis nu vor fi inlocuiti cu favoritii mandatului Basescu ? 
daca toata operatiunea s - a facut pentru alte taxe , pentru ca alti apropiati sa ia locul clientelei precedente , atunci adio ! Inseamna ca n - am progresat deloc . 
ne intoarcem doar la 1990 , pentru ca aceeasi competitie sa aiba parte de inca un start . 
mi s - ar fi parut normal ca , o data cu decizia de demolare , Traian Basescu sa prezinte un calendar , insotit de formalitatile si de procedurile prin care , de a doua zi , cei care vor sa lucreze corect sa o poata face . 
pina acum , am avut parte doar de un spectacol dimbovitean care se poate termina in orice fel , dar nu ne garanteaza un pas inainte . 
