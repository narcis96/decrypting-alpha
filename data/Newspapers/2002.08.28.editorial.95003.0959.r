as vrea sa - i asigur pe cititorii nostri ca nu sintem ahtiati dupa politica . 
de asemenea , sint convins ca nici ei nu sint disperati sa afle ce declaratii au mai facut domnii Iliescu si Nastase , sau altii de pe la diverse partide . 
cu totii avem destule treburi pe cap pentru ca viata are o sumedenie de alte laturi , iar politica se afla din ce in ce mai jos intr - un clasament al preocuparilor zilnice . 
Prefigurindu - se consecinte importante , nu putem sa le ignoram . 
din aceasta cauza ne trezim , de cele mai multe ori , in situatia de a acorda politicii chiar mai multa atentie decit merita . 
Bunaoara , e vorba despre declaratia lui Adrian Nastase privind o noua candidatura a presedintelui Ion Iliescu . 
saptamina trecuta , presedintele PSD a declarat ziarului " Romania libera " ca domnia sa , ca persoana particulara , ar sustine candidatura lui Ion Iliescu pentru inca un mandat . 
ca presedinte de partid , nu se stie . 
ce sa intelegem din asta ? 
ca Adrian Nastase , ca persoana particulara , nu prea stie ce scrie in Constitutie ? 
sau stie , dar il doare in cot ? 
ideea cetateanului Adrian Nastase a facut destule valuri . 
ziarele au scris ce - au inteles , romanii au ramas cu ce le - a trecut prin minte , iar Ion Iliescu a transat scurt . 
nu va mai candida pentru functia de presedinte al Romaniei . 
cu o asemenea afirmatie din partea lui Ion Iliescu , lucrurile pareau clare si subiectul inchis . 
deturnat din parerile sale de cetatean prins cu tentativa de linguseala , Adrian Nastase a virat brusc . 
alaltaieri a facut o precizare la fel de socanta . 
propunerea cu cea de - a treia candidatura , lansata de cetateanul super - privat Adrian Nastase , n - a fost nici solutie , nici linguseala la adresa presedintelui Romaniei . 
a fost un test . 
" am vrut sa vad mai intii care sint reactiile si sint multumit ca lucrurile au fost intelese " . 
adica bravo popor , ai trecut testul de inteligenta la proba lansata de primul - ministru ! 
el avea destule indoieli ! 
slava Domnului ca raspunsul natiunii a fost pe masura asteptarilor . 
fericiti de rezultatul pozitiv obtinut de la populatia Romaniei la " testul Nastase " am putea rasufla usurati . 
ba , mai mult , avind confimarea ca poporul e inteligent , nu ne mai ramine decit sa asteptam luminosul viitor promis de actualul guvern . 
ar mai fi ceva ! 
ce ne facem in zilele urmatoare daca primul - ministru va spune ceva despre pericolele externe la adresa Romaniei ? 
il luam in serios si dam alarma ? 
sau trebuie sa mai asteptam citeva zile pentru a vedea daca nu cumva e un alt test pentru cetateni , pentru ziaristi sau pentru soldati ? 
premierul vrea sa afle cum reactioneaza acestia . 
sau daca Adrian Nastase ne comunica date despre economie si despre nivelul de trai al populatiei ? 
le luam de bune sau asteptam sa vedem daca nu sint si ele vreun test ? 
sau o gluma a ironicului nostru personaj politic ? 
si daca domniei sale ii plac asa de mult testele , mai ales in calitate de persoana privata , noi de ce am fi altfel ? 
de exemplu , de ce n - am scrie miine ca Adrian Nastase e pe cale de a fi debarcat ? 
nu putem sa facem si noi , ca simpli cetateni dotati cu un condei , un test al starii psihice a celui care abia ce ne - a testat ? 
! si asteptam doua - trei zile , dupa care publicam adevarul , cu precizarea ca a fost un test sau o gluma . 
" testul Nastase " e fie o gafa politica , fie o gluma proasta . 
indiferent ce este , tot ar fi fost necesare citeva precizari pentru a intelege ce este in capul primului - ministru ! 
