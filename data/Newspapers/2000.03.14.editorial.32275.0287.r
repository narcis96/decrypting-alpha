Viorel Lis e presedintele Partidului Noua Generatie . 
auzi , frate ! 
si asta avea un partid de rezerva ! 
l - a scos din palarie cind a vazut ca n - are loc pe la altii mai rasariti . 
ma tot uit la fotografia lui Viorel Lis ! 
ce are el in comun cu Noua Generatie in afara de baia si dormitorul pe care le imparte cu logodnica ? 
barba ? 
Chelia ? 
limba romana ? 
cetatenia sau planeta ? 
cu figura sa de tap batrin si plesuv , Viorel Lis are cu noua generatie legatura pe care o are si rata cu umbra avionului in zbor . 
pe zi ce trece , primarul Capitalei se umple de ridicol . 
si ne umple si pe noi pentru ca ne obliga sa recunoastem ca n - am fost mai buni decit el in momentul in care l - am votat . 
ce calitati are Viorel Lis ? 
poate ca e om de treaba , dar mai mult decit atit n - ai ce spune . Nici noi , si nici taranistii . 
abia acum , pe masura ce tot felul de lucruri ies la iveala , ne dam seama ca si PNTCD , si noi , alegatorii , ne - am umplut de ridicol . 
nu protestati ! 
noi l - am ales pe Crin Halaicu , noi l - am pus in scaun pe Victor Ciorbea si tot noi l - am ridicat la primarie pe Viorel Lis . 
erau ei mai destepti si mai buni in clipa in care i - am votat ? Sau noi eram orbiti ( unii numai chioriti ) de patima ? 
nu l - am ales tot noi pe George Padure ? 
ni s - au aprins nitel creierii , am avut o vedenie si - am zis Halaicu , am zis Ciorbea , am zis Lis , am zis Padure . 
poate toti acestia sint asa cum ne par astazi chiar din tinerete . 
si asta inseamna ca ei n - au nici o vina . Asa i - a lasat Dumnezeu . 
ei doar si - au mai ascutit putin pofta de bani si putere . 
dovada e faptul ca toti vor sa fie mai mult decit au fost si nu realizeaza citusi de putin penibilul situatiei . 
Victor Ciorbea se viseaza presedintele Romaniei . 
Lis viseaza si el cai verzi pe pereti cu Partidul Noua Generatie . 
din toate acestea e de inteles ceva . 
ca ei au o problema de fond , iar noi avem una de perceptie . 
n - am fost in stare sa ne dam seama cu cine avem de - a face . 
inseamna ca organul nostru electoral e defect . 
ca acea capacitate care ar trebui sa ne ajute sa ne orientam in campania electorala e incomplet dezvoltata . 
sau ca adeseori alegem cu ochii inchisi . 
sau ca am fost pacaliti ca niste papa - lapte . 
a venit partidul sau CDR si ni l - a aratat pe unul , si noi l - am inghitit pe nemestecate . 
l - am luat de bun pentru ca avea pe el stampila stapinilor sai politici . 
asta inseamna ca n - am votat decit din ura pentru ceilalti . 
daca ne bagau pe git un talimb , un dement , noi il priveam ca pe o minune . 
si ne trezeam ca ne calareste un tantalau sau un isteric . 
a cui e vina ? 
a lui ca l - a facut mama sa intr - o ureche sau a noastra ca n - avem talentul de a depista ratatii ? 
sau partidele n - au nici ele mintea cu care sa cearna oamenii ? 
iau cite un prapadit de om si zic ca alegerea sa e un exercitiu democratic ! 
luati - l ! 
pai nu le este rusine taranistilor ca ni i - au pus in undita pe Victor Ciorbea , pe Marin Lutu , si pe Viorel Lis ? 
si noua nu ne este jena ca i - am acceptat ? 
foarte frumos , taranistii s - ar putea spala pe miini . 
noi doar i - am propus ! Daca erati mai luminati decit noi de ce i - ati votat ? 
recunoasteti ca un asemenea raspuns v - ar lasa cu gura cascata ! 
nu ne - a obligat nimeni sa - i luam in brate . 
si , cind ne dam seama ce amarnic ne - am inselat , ii injuram pe cei din PNTCD , dar noi nu ne asumam vreo vina . 
revin la o imagine care ma obsedeaza : Crin Halaicu , George Padure , Victor Ciorbea sau Viorel Lis candidind pentru primaria Parisului sau a Londrei ! 
pai n - ar fi ris parizienii si londonezii de asa caricaturi ? 
n - ar fi zis ei , oameni buni , locul vostru e mai la margine . 
ia terminati cu sotiile ! 
duceti - va acasa , uitati - va in oglinda si cautati - va un loc de munca ! 
si , daca unul dintre ei ar fi insistat , l - ar fi batut cu oua ! 
noi , nu . 
noi i - am votat . 
unii chiar am luptat pentru ei fara sa realizam decit prea tirziu ridicolul personajelor . 
am crezut ca o cauza poate fi slujita si de insi cu creiere mici si am impins la ei pe strazile oraselor fara sa ne dam seama ca aratam ca intr - un carnaval . 
Halaicu , Ciorbea , Padure , Lis si atitia altii sint si ei niste cetateni . 
Defectiunea majora e in capetele noastre fiindca i - am bagat prea mult in seama . 
automat , logica ne obliga sa credem ca o defectiune similara e si in tartacutele celor care ni i - au propus . 
