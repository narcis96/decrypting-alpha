ziceam noi ca sintem smecheri si facem pe investitorii . 
pur si simplu am revolutionat tehnica vinzarilor si contractelor ! 
din acest punct de vedere ne putem socoti printre cei mai inventivi din lume . 
pentru a breveta metoda , merita sa rememoram putin tehnica privatizarii de pe vremea lui Emil Dima si Sorin Dimitriu . 
un investitor care voia sa cumpere o fabrica zicea , dau trei milioane de dolari ! Si mai investesc inca trei in dezvoltare si modernizare ! 
daca venea altul si zicea ca ofera cinci milioane de dolari bani pesin , i se spunea , pardon , cirnatarule ! Vrei s - o cumperi si s - o distrugi ! 
o cistiga dinsul pentru ca investeste in modernizarea ei si dintr - o vechitura ne va face o bijuterie de talie europeana ! 
si , fara ciriiala , pentru ca era politica de stat , cistiga cel care punea jos trei milioane ( in mod esalonat ) si promitea ca investeste alte trei milioane ( tot in mod esalonat ) . 
ultima golanie brevetata de politicienii romani , care a avut sustinere si in PDSR , si in CDR , a fost si mai si . 
din cele trei milioane , o mare parte se intoarce la investitor pentru dezvoltare . 
poate va mai aduceti aminte de marele bilci sprijinit inclusiv de celebra economista doamna Hildegard Puwak , cea care incrimina trecerea banilor obtinuti din privatizare la buget . 
ea a fost principala sustinatoare a doctrinei economice conform careia din pretul platit pe o fabrica , peste jumatate trebuie sa i se returneze investitorului pentru a cladi viitorul luminos al acesteia . 
a fost o teorie aberanta , o inovatie in comert pe care nimeni n - a folosit - o vreodata pina acum . 
sa vinzi o casa cu un pret , dupa care jumatate din suma o restitui cumparatorului pentru a o consolida ori picta suna ca in filme proaste . 
masinaria aceasta absurda a vinzarilor pe promisiuni si pe bani restituiti chiar a functionat o vreme , spre marea bucurie a desteptilor care stiau sa convinga ca vor face cite in luna si in stele . 
si ce - au facut ? 
cei care au promis ca vor plati in rate , de cele mai multe ori au tot aminat , apoi au reusit sa produca banii folosind chiar fabrica neachitata , platindu - si obligatiile . 
au luat vaca , au vindut laptele si au achitat - o gospodarului cu bani scosi pe animalul sau . 
dar cel mai scandalos se arata a fi procedeul cu promisiunile . 
ziarul " Adevarul " a publicat in editia sa de ieri un document intocmit chiar de Fondul Proprietatii de Stat , continind restantele in investitii si dezvoltari prevazute in contractele de privatizare . 
ti se face parul maciuca atunci cind vezi cum societati comerciale importante au fost vindute pe saci de vorbe goale . 
in perioada 1993 - 1997 , deci pe vremea lui Emil Dima si Sorin Dimitriu , s - au vindut zeci si zeci de fabrici ale statului unor maestri ai promisiunilor . 
astfel , IRI SA ( " inginerul financiar " George Constantin Paunescu ) a cumparat IMAR SA ARAD in care a promis ca va investi 300 de milioane de dolari . 
IMAR n - a vazut nici banii , nu l - a mai vazut nici pe GCP , zis fratele Paunescu . 
" Eurotrading Chemicals " a cumparat " PETROLSUB " SA de la Suplacu de Barcau si Combinatul Turnu SA de la Turnu - Magurele . 
prietenii de suflet ai lui Virgil Magureanu , cel care bintuia institutiile statului pentru ca grupul Columna sa primeasca o serie de fabrici si combinate , au promis ca vor investi in cele doua intreprinderi 800.000 de dolari si 2.966 milioane de lei . 
cum l - au vazut orbii pe Sfintul Petru la pescuit , asa au vazut cele doua firme banii promisi . 
dar au ramas in proprietatea fantomaticului grup . 
" Romferchim " Slobozia e in aceeasi situatie . 
si mai hazos e faptul ca de frumusetea procedurii s - au prins si strainii . Nici pe ei nu i - a durut gura sa promita . 
printre cei care au umplut Romania cu iluzii economice se afla si firme straine , si clienti ai fostei puteri , si PAS - uri ( daca marii capitalisti romani au vinturat vorbe , de ce n - ar fi facut - o si oamenii muncii , condusi de directorii lor destoinici ) . 
documentul publicat de " Adevarul " reprezinta imaginea fidela a slabiciunilor din privatizare , a strategiei politice menite sa ascunda interesele acolitilor si obliga institutiile publice la cercetarea fiecarui caz in parte . 
in mod normal , e o frauda fara incalcarea legii . Sau , mai corect spus , e vorba de gainarii cu acte in regula , de un comert cu vorbe pentru care Emil Dima si Sorin Dimitriu ar trebui cercetati de - a fir a par , iar cei care au sustinut procedura , pusi sa plateasca sumele pe care societatile nu le - au vazut niciodata . 
pina la urma , concluzia e una singura . Chemati politia ! 
