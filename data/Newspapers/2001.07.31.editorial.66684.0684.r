ce mare pacaleala si - a putut trage statul roman , fara sa - l fi fortat nimeni ! 
si - a facut - o de unul singur , crezind ca e mai destept decit tot ce a fost comert din Antichitate si pina astazi . 
desteptul si talentatul de stat roman , slujit de politicieni cu creiere strimte , a vrut sa arate lumii intregi ce inseamna vinzare originala ( derivata din democratie originala ) . 
adica a creat un sistem cu tot felul de clauze , in virtutea carora cumparatorul , dupa ce prelua un imobil sau o societate comerciala , se obliga sa faca verzi si uscate . 
ba , printr - o politica aberanta , pina in 1996 , societatile comerciale erau vindute unui proprietar cu un anume pret , un mare procent din acesta urmind sa - i fie restituit pentru modernizare . 
iar proprietarul primea banii si facea modernizarile dupa nevoi , chef si posibilitati . 
si cel mai adesea nu le - a facut niciodata , respectiva clauza fiind o smecherie prin care statul pierdea niste bani , iar proprietarul primea o pomana . 
astazi , fostul FPS are 14 . 500 de procese pe rol cu particularii care au cumparat in procesul de privatizare . 
Ovidiu Musetescu zice ca , in urma acestor procese , APAPS ar trebui sa reintre in proprietatea mai multor societati comerciale decit reuseste sa vinda . 
in cele mai multe cazuri , cei care au cumparat au exploatat , au vindut , au golit societatile , si acum se inghesuie sa scape de ele pe cale juridica . 
vor sa transforme statul intr - o groapa de mortaciuni economice . 
nu - i exclus ca prin tot felul de chichite judecatoresti sau prin pile la virf , unii sa reuseasca sa puna in bratele APAPS tot ce a mai ramas din aventurile lor prin economia de piata , iar acesta sa restituie si banii , indexati la cursul leu - dolar . 
fara sa - si dea seama de capcane si de stupiditate , statul roman a zis , cumperi dumneata , cetatean sau societate comerciala , aceasta casa . 
noi iti restituim ceva din banii platiti in prima rata , iar dumneata o zugravesti , schimbi sistemul de incalzire , montezi geamuri termopan . 
si cumparatorul a zis , sarut mina , restituie - mi banii si , pe urma , dupa ce i - a primit , i - a papat cum a crezut de cuviinta . 
iar rata a doua n - a mai achitat - o pentru ca s - a produs declinul intregii economii , a descoperit si alte datorii necunoscute , plus clauze si paraclauze , nerespectate de ambele parti . 
si astfel s - a nascut un haloimis ce tine mai toate fostele proprietati de stat agatate in procese . 
nu pot fi vindute , nu pot fi introduse decit cu greu in procedura de faliment . 
Haloimisul e total si nici Dumnezeu nu stie care este solutia . 
procesele dureaza ani . 
hotariri si legi retroactive nu se pot da ! 
cazurile sint diferite si nu seamana unul cu celalalt pentru a putea stabili niste reguli . 
ajungem astfel la concluzia ca 14 . 500 de societati comerciale sint prinse in litigii si nu pot face pasi nici inainte , nici inapoi . 
seamana cu niste copii cazuti din joaca in tufe de spini . 
daca incearca o miscare inainte , li se zgirie fata . Daca fac o miscare inapoi li se ciuruieste turul . 
in stinga si in dreapta ameninta ghimpii saraciei , ai legilor , ai datoriilor . 
si nici nu tipa ca din gura de sarpe . 
stau acolo si sufera in tacere , asteptind solutia miraculoasa de la cel care a inventat jocul ( PDSR ) si acum il conduce iarasi ! 
