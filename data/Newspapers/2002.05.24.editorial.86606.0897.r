nu ne - a ajuns nebunia din Muntii Calimani unde am schimbat geografia locului ? 
toata inclinatia noastra spre utopii industriale monstruoase n - a cedat nici dupa incercarea nefericita de a pune un munte pe foc . 
nu ne - am saturat sa tundem cocoasele verzi de la Rosia Poieni ? 
am umplut muntii de rani si fiare ruginite , de drumuri asfaltate spre nicaieri , de ape care semana cu laturile statute , iar fabricile arata ca niste castele parasite dupa ce - au fost bintuite de cosmaruri . 
acum mai vrem sa mutam inca opt biserici si peste 800 de case , ca sa stergem de pe fata pamintului Rosia Montana , ca sa nenorocim alte doua localitati , Buciumi si Corna , si ca sa transformam minele romane intr - un iaz industrial imbibat cu milioane de tone de cianuri ? 
si nu ne - am inhamat la aceasta noua utopie a tranzitiei pentru ca trece pe - acolo calea spre avere si frumusete ! 
multi romani din Apuseni sint gata sa renunte la case , la mormintele stramosilor , la istorie si la pitorescul imprejurimilor numai pentru a se salva de la saracie . 
fara sa - si dea seama ca , acceptind proiectul unui aventurier romano - australian , in loc sa iasa din nevoi , se saracesc si pe ei , si pe urmasi , se priveaza de o identitate mai scumpa decit toate piinile la un loc . 
o fi cautatorul de aur ( si pescuitor de perle ) un om curajos . 
or fi mai - marii minelor niste neginditi dornici de bani ! 
dar ca aceasta aberatie sa aiba participarea si binecuvintarea statului roman mi se pare tot una cu inconstienta . 
in creierul muntilor , o halda otravita intinsa pe 1.300 de hectare ? ! 
daca guvernantilor le place atit de mult , de ce nu fac una si in Piata Victoriei ? 
daca cianurile sint atit de inofensive , de ce nu le aduc in Herastrau si in cartierul Primaverii ? 
de ce nu se muta mai - marii minelor din Deva sa - si creasca pruncii intre pomii desfoiati ai Zlatnei ? 
e suficienta saracia ca sa mai vina inca o nenorocire peste oamenii din Apuseni ! 
protejarea muntilor nu este doar treaba nefericitilor nostri moti ! 
e datoria tuturor romanilor si , mai ales , a autoritatilor . 
cita vreme guvernul Adrian Nastase nu poate ridica munti , nici nu are dreptul sa - i lase pe unii fara minte sa - i rada de pe fata pamintului pe cei deja existenti . 
si daca tarile Uniunii Europene se bat pentru fiecare gura de aer curat si pentru fiecare copac , ca sa nu mai vorbim de valorile istorice ale batrinului continent , atunci e si de datoria lor sa apere frumusetea si trecutul acestui colt de lume . 
sa apere si ei Apusenii la fel cum ar sari daca un nebun s - ar apuca sa sape o groapa de sute de hectare linga Mont Blanc sau in centrul Londrei . 
iar Banca Mondiala , in loc sa - i lase pe Frank Timis sa isi faca sperante de imbogatire si pe tarani sa se lupte intre ei , mai bine s - ar duce acolo si ar vedea ce se pierde si pe urma le - ar spune australo - romano - canadienilor , sinteti  nebuni , nu vedeti ce minune puteti distruge ? 
e vremea ca romanii sa se ridice sa - si apere muntii si frumusetile care au scapat nedistruse in pofida nepasarii din anii comunismului . 
ginditi - va doar ca pescuitorul de perle s - ar putea incurca in planurile sale asa cum s - a incurcat si proiectul " Dracula Park " ! 
ce facem atunci ? 
ne trezim peste citiva ani cu localitati istorice rase de nebunia unui vis si cu milioane de tone de steril aruncate pe vai ? 
nu ne - am saturat si nu ne - am vindecat de monstruozitatile lui Ceausescu si de lasitatea noastra ? 
mai avem nevoie de un alt cosmar in care moti saraci si autoritati hamesite sa fie seduse de un aventurier ? 
