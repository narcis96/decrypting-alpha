zilele trecute , in vreme ce in Piata Constitutiei se monta fieraria pentru scena concertului Pavarotti , intr - o sala a Palatului Parlamentului s - a desfasurat o reuniune extrem de vioaie . E vorba despre Tineretul National Liberal . 
peste o suta de baieti si fete , juniori in politica , au declansat o actiune numita " Vara liberala " - o veritabila campanie de comunicare . Ea va dura pina in septembrie si va cuprinde concerte , simpozioane , intilniri si evenimente , toate tintind tineretul . 
la prima vedere , pare o operatiune sofisticata , chiar fitoasa . Dar indaratul ei se ascunde strategia batrinilor . 
acestia au descoperit destul de repede in sondajele de opinie ca , din marele procent al nehotaritilor , partea cea mai importanta e reprezentata de romanii sub 25 de ani . 
daca mai luam in calcul si faptul ca anul viitor vor aparea peste 1,5 milioane de votanti care se vor prezenta pentru prima data la urne , atunci ne dam seama ca PNL a pus la cale o adevarata actiune de atragere a tinerilor . 
campania a debutat cu Manifestul tinerei generatii , publicat in " Evenimentul zilei " de joi . 
e vorba de un text programatic al tinerilor liberali , putin cam patetic , dar cu un mesaj clar . Nu mai merge asa ! 
nici cu politica , nici cu oamenii care o fac ! Se face o trimitere la sacrificiile din 1989 si la consecinte . 
unii au murit , altii au preluat puterea . " Ei i - au facut pe multi dintre noi sa plece din tara , pe unii i - au transformat dupa chipul lor , iar pe cei mai multi n - au reusit decit sa - i scirbeasca " . ( ... ) 
" acum , politica este ultimul lucru care - i intereseaza " . 
ciudat mi se pare doar faptul ca tinerii liberali n - au avut curajul sa mearga pina la capat si sa redacteze un document necrutator . 
poate ca era momentul ca acest Manifest al tinerei generatii sa deschida si polemica si razboiul cu mentalitatile imbatrinite , si tot cu el sa inceapa respingerea politicii si politicienilor de circumstanta . 
Dezamagirile romanilor creeaza un vast spatiu liber pentru o forta politica total diferita in limbaj , atitudine si organizare de cele de pina acum . 
cei zece ani au sleit Romania prin comportamentul malaiet al clasei politice , prin jocurile si partipriurile facute , prin absenta totala a gindirii pe termen lung . 
cine va iesi acum in mijlocul scenei goale si va sti sa vorbeasca scurt , sa prezinte planuri clare si coerente si sa convinga ca le va pune in practica , acela va rupe din electoratele tuturor partidelor . 
or , liberalii tineri ar avea o asemenea sansa . 
chiar si la o privire superficiala aruncata asupra lor se vede o diferenta evidenta fata de garnitura de politicieni din acesti zece ani , inclusiv de la partidul care ii tuteleaza . 
la 25 - 30 de ani , tinerii liberali au invatat deja sa conduca firme , unii dintre ei au cistigat bani din afaceri , se poarta ca niste oameni scoliti , nu bat cimpii , nu au un limbaj dogit , sint ironici , detasati , mobili si ambitiosi . 
singura nefericire este ca in acesti ani au invatat deja trucurile puterii , tertipurile si o parte din capcanele ei . Si unii chiar arata a se fi contaminat deja de cunoscutele metehne ale clasei politice . 
ei vor o altfel de politica , altfel de idei , " ideile generatiei noastre " , dar grupuri dintre ei ieseau din sala la o cafea , la o birfa pe holul somptuos al Palatului Parlamentului . 
pina la urma , acest reflex al seniorilor a fost curmat , fara nuia , de Valeriu Stoica . 
dincolo de slabiciunile textului programatic si de sarmul unui grup plin de elan s - a vazut clar ca PNL este primul partid care a declansat operatiunea de cucerire a unui nou electorat . 
ceea ce inseamna ca liberalii nu dorm , ca au lansat o miscare extrem de importanta . Daca ea va avea suflu , va fi bine orchestrata si va acoperi o mare parte din tara , cu siguranta ca cifrele din sondaje vor arata altfel . 
