ceva ma face sa cred ca a existat un anume interes ca paternitatea Printului Paul de Romania sa fie recunoscuta legal . 
prin asta , regimul Iliescu dadea o palma peste ochi tuturor monarhistilor si - i facea de ris in piata publica . 
uite ca mai este unul care ar putea pretinde tronul Romaniei ! 
Ion Iliescu nu trebuia sa mai zica , ia uitati - va cum arata un os regal ! 
era suficient ca Printul Paul sa fie recunoscut , si spectacolul continua de la sine . 
si chiar a continuat . 
miliardarul de carton George Constantin Paunescu l - a nasit pe printul de carton Paul de Romania , si show - ul a prins viata . 
din cind in cind , pe la reuniunile mondene , apare un om carunt , cu parul inecat in briantina , cu un costum bine calcat si purtind o pereche de pantofi cu flecurile tocite . 
limba romana siluita din incheieturi suna totusi comic in gura unuia care vorbeste pretios si pretentios . 
si printul e mereu tras de mina sau impins in fata de o doamna care saluta politicos pe toata lumea si alearga de la un grup la altul pentru cuvenitele prezentari , pentru a - l introduce pe print si in alte cercuri . 
se vede usor ca doamna , Printesa Lia , e mult mai preocupata de gloria si succesul printului chiar decit Alteta Sa , oarecum visator si aerian , nepricepind mare lucru din ce se intimpla in preajma lui si , mai cu seama , in Romania . 
" prins Pol " , cum e prezentat adeseori , stie despre tara asta cam cite stiu eu despre Bulgaria . 
nu putine lucruri , dar nici suficiente pentru a o intelege in profunzime si pentru a se simti parte din ea . 
spun asta convins , mai ales din cauza hotaririi sale de a infiinta un partid si de a candida la presedintie . 
dupa ce a primit patalamaua de os domnesc , " Prins Pol " nu mai are rabdare sa astepte reinstaurarea monarhiei . 
s - a convertit in republican si si - a incropit un partid . 
ce sa faci , se mai produc si in capetele domnesti revelatii ! 
ajung si ele la concluzii care le neaga conditia . Chiar asa ! 
de ce sa nu iubeasca un print republica prezidentiala ? 
partidul Reconcilierii Nationale e primul partid " hermafrodit " din Romania , fiind cea mai simpatica incrucisare dintre monarhie si republica . 
am citit programul formatiunii politice conduse de " Prins Pol " . 
e minunat , adica e vesel si plin de umor , mai ales ca Alteta Sa n - are semne diacritice in limba in care scrie , si nici in cea pe care o vorbeste . 
din punctul de vedere al " Prins " - ului e chiar extraordinar . 
de - aia l - a si tiparit si l - a distribuit . 
de - aia si crede ca el va deveni presedintele Romaniei . 
programul este extrem de complex si cuprinde totul , de la armata la " agricultur " , de la " politique " la " period de integrar " in NATO . 
ba , la sfirsit , el are o paginuta pe care scrie " Sugestii din partea dominiilor voastre " . 
sint convins ca " Prins Pol " asteapta cu infrigurare sa primeasca miile de scrisori de la admiratorii sai . 
si , din cind in cind , un functionar sau un sambelan se duce la posta sa le ridice . 
dar , cum nu prea vine nici una , sambelanul o fi zicind , or fi scris , dracului , adresa gresit ! 
n - avem destule necazuri . Ne mai trebuia si un subiect comic . 
nu sintem destul de amariti . Ne mai trebuia ceva ca sa putem face haz de necaz . 
si asta ne - o ofera pe gratis " Prins Pol " - candidat la presedintie . 
cititi interviul nostru de astazi . 
e ca in Coana Chirita , ba , pe alocuri , chiar mai vesel . 
" oamenii politique n - a facut nimic pentru tara . 
in foarte multe interviu in patruzeci de oras tot m - a intrebat ce - ati facut pentru tara ( ai dracului , romanii - n . n . ) . 
am facut . 
am dat premii pentru student , invitat tiner afara , vizitat Paris , in America , am dat medicament . 
am facut pentru batrin , pentru tiner , pentru tara . 
am facut pentru imaginea tara pentru ca am invitat Gei Ar de la Dallas a fost un siucces extrem de mare " . 
cind ma gindesc ca " Prins Pol " va fi egalul si competitorul lui Ion Iliescu in primul tur al alegerilor prezidentiale , nu ma pot abtine sa nu observ ce farse admirabile ne joaca viata uneori . 
pentru cei de afara , " Prins Pol " alcatuieste de unul singur partea vesela a campaniei electorale din Romania . 
numai noi stim ce - i aia risu - plinsu ! 
