de peste o luna , PDSR e confruntat cu una dintre cele mai chinuitoare iesiri din decor . 
sondajele zic ca partidul sta bine la capitolul " dragostea electoratului " , dar de vorbit despre el nu s - a mai inghesuit nimeni . 
si de bine , si de rau , PDSR a fost un subiect secundar . 
chiar si Ion Iliescu , pentru prima data dupa multi ani , a fost inghitit de un con de umbra . 
de la anuntul - soc facut de Emil Constantinescu , nu l - a mai vazut nimeni . 
toata suflarea s - a concentrat pe miscarea liberalilor , plecati din CDR la o intilnire controversata cu Theodor Stolojan , si pe candidatura lui Mugur Isarescu . 
joaca sau nu joaca fostul guvernator al BNR ? 
si , pe acest fond de absenta de pe scena , PDSR a avut oarece timp de gindire , chiar de actiune . 
Ion Iliescu a reflectat la ce ar putea face pentru a - i convinge pe straini ca el nu mai este comunistul de odinioara , in vreme ce Adrian Nastase a plecat in vestul indepartat pentru a dovedi ca vorbeste aceeasi limba cu cei care , direct sau voalat , continua sa - i spuna " no " lui Ion Iliescu . 
in toata aceasta luna de " agitatie Isarescu - Stolojan " s - a petrecut totusi un eveniment pentru PDSR . 
e vorba despre prezenta lui Adrian Nastase la emisiunea " Orient Expres " a lui Stelian Tanase . 
evident , aparitia la talkshow se voia o recapitulare a concluziilor din turneul european si american al domnului Nastase . 
n - am putut urmari cap - coada respectiva emisiune . 
ceva suna totusi altfel . 
chiar si printre cuvinte adia un alt aer . 
la un moment dat , trecind prin apropierea televizorului , fara sa vad figura liderului PDSR , am avut senzatia ciudata ca sint in 1996 si vorbeste cineva de la CDR . 
lipseau doar atacurile vehemente la adresa fostilor comunisti , lipseau acel scrisnet de masele si repetatele trimiteri la moralitate ( valeu , cu ce lectie de morala ne - am ales ! ) . 
atunci am hotarit sa citesc stenograma emisiunii de - a fir a par . 
pina am primit transcrierea au mai trecut citeva zile , pina am gasit ragazul sa o parcurg , alte citeva . 
acum pot spune fara teama de a gresi ca avem de - a face cu un eveniment . 
afirmatiile lui Adrian Nastase dupa intoarcerea sa din lungul turneu american contin importante schimbari de optica . 
la emisiunea respectiva , Adrian Nastase recunoaste , pentru prima data , ca partidul sau are o problema de imagine in strainatate . 
abilitatea cu care prim - vicepresedintele PDSR manevreaza cuvintele ( cu exceptia lui " deci " ) lasa cu greu loc unei diferentieri nete . 
e mai mult problema lui Ion Iliescu sau a partidului ? 
probabil ca , in periplul sau american , Adrian Nastase s - a elucidat , dar la emisiunea respectiva a evitat sa vorbeasca pe sleau . 
mai mult , cu acest prilej , un reprezentant al PDSR a vorbit despre capitalism , a acceptat ca problema proprietatii , dupa zece ani de cautari , ar trebui rezolvata cu prioritate . 
ba , am aflat ca in ultimele dezbateri de la Senat , PDSR a avut o pozitie avangardista . 
cu aceeasi ocazie , Adrian Nastase a vorbit despre continuitate in politica romaneasca . Ea ar fi reprezentata , in primul rind , de mentinerea prioritatilor externe : integrarea Romaniei in Uniunea Europeana si NATO . 
pentru prima data un reprezentant al PDSR nu mai vorbeste insistent despre protectia sociala , subiect in legatura cu care partidul facea mari jonglerii verbale , ci despre relansarea economica . 
Ascultindu - l pe liderul PDSR cum vorbeste despre diminuarea birocratiei , temperarea coruptiei , atragerea investitorilor straini , inchiderea intreprinderilor nerentabile ( evident , numai a celor pentru care nu mai exista alta solutie ! ) , despre stabilitatea politica si legislativa si despre un climat favorabil investitiilor , chiar aveam sentimentul ca asist la o reluare a principalelor idei care au facut din CDR cistigatoarea alegerilor in 1996 . 
vrind - nevrind , trebuie sa consemnam importanta schimbare de optica a discursului . 
ce - a spus Adrian Nastase la " Orient Expres " nu mai suna atit de amenintator , nu mai arata a stinga cu ochelari de cal si pe baza unor lectii invatate in Est . 
discursul lui Adrian Nastase a fost mai aproape ca niciodata de valorile democratice . 
sa fie vorba doar despre o influenta a sederii prelungite in America ? 
sau despre noua pozitie pe care " a copt - o " PDSR in aceste luni de tacere ? 
ori Adrian Nastase a folosit prezenta lui la emisiunea tv pentru a transmite ce a inteles el de la americani , urmind ca pozitia partidului si a lui Ion Iliescu sa ne parvina ceva mai tirziu , dupa o digerare ideologica ? 
discursul lui Adrian Nastase , dupa turneul sau american , ne indica un lucru esential : in PDSR a inceput sa se schimbe ceva . 
dar ceva de fond ! 
