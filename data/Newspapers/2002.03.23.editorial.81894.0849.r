pe masura ce dosarele " pestilor " mari erau clasate printr - o simpla trasatura de condei , optimismul doamnei Rodica Stanoiu crestea vertiginos . 
un dosar de client politic era bagat la pastrare , si doamna mai scria o pagina antologica din vestitul " Program national de lupta impotriva coruptiei " . 
la vremea aceea , doamna ( exista si in politica fatarnicie ) ne cita din programul partidului sau si ne facea analize savante ( unele cam comice ) ale fenomenului . 
pe baza acestui document istoric ( de doi lei ) a fost lansata campania nationala anticoruptie , despre care nimeni n - a aflat nici in ziua de astazi daca a fost initiata de Ion Iliescu sau de Adrian Nastase . 
pina vom primi un raport de paternitate a anticoruptiei , nu ne ramine decit sa consideram ca ea are doi tati . 
dar lansarea campaniei a coincis si cu botezul ei , si cu inmormintarea . 
oricum , dupa ce a dat interviuri si dupa ce a anuntat la Bruxelles ca din laboratoarele anticoruptiei romanesti iese fum ( fumul provenind de la aranjamentele memorabile comise simultan ) , campania s - a dus dracului . 
opereta in care trebuiau arestati o mare parte din cei care o interpretau s - a sfirsit cu citeva fluieraturi si sala goala . 
nu se mai gaseste nici un fraier care sa cumpere bilet . 
si , atunci , de ce s - o joace numai doamna Rodica Stanoiu ? 
sa fie singura fraiera din sala ? 
ieri , doamna ministru a gasit o explicatie uluitoare , in baza careia nu se va mai uita la nici un coleg de partid , la nici un client al PSD trimis in ancheta ( si foarte rar ajuns in instanta ) . 
a citit ea o carte frumoasa si palpitanta ( a uitat autorul ) , din care a inteles ca tarile Europei civilizate sint de mult in prapastie . 
ca atare , atitudinea doamnei ministru fata de coruptie a suferit o schimbare radicala . 
Dinsa priveste mai nou anticoruptia cu un " optimism temperat " . 
vrea sa spuna ca nici ea nu mai are incredere in incercarile de a mai reduce marea coruptie . 
pe cea marunta , da , o ia cu fulgi cu tot ! 
drept dovada , au fost dati de exemplu si facuti de rusine citiva gainari spre a ilustra " marile succese " ale Parchetului . 
asta in timp ce , saptamina trecuta , dosarul celebrului " inginer financiar " George Constantin Paunescu a fost clasat , omul pregatindu - se de afaceri pe picior mare cu guvernul Nastase . 
nu rideti , ca - i de plins ! 
ce poate face Rodica Stanoiu cind un rechizitoriu al unei avocate , specializata in scoaterea pe baza de mita a detinutilor din puscarii , pomeneste doar de politaii si puscariasii cotizanti ? ! 
cind e vorba despre culpe ale avocatei si detinutilor , totul merge struna . 
cind rechizitoriul ajunge la judecatori , pauza . 
nu mai apare nici un nume . 
abia daca mai figureaza cite o suma de 5.000 - 6.000 de dolari platita pentru o eliberare aranjata . 
pai , asta este esenta ! 
tot detinutii sint de vina . 
adica amaritii si plevusca . 
p . S . Draga doamna Rodica Stanoiu , eu , unul , va inteleg . 
nu aveti cum sa luptati impotriva coruptiei si nici impotriva colegilor de partid . 
in acelasi timp , va invit sa fiti lucida . 
degeaba cereti sistemului sa taie unghiile celor care n - au forfecute , cita vreme el sufera de un cancer intrat in metastaza . 
si nu va amagiti cu ideea ca pudra propagandistica pe care o asterneti peste realitate tine mai mult de o zi . 
ploua miine , si mizeria apare din fiecare contract sau licitatie adjudecata . 
iar cei de la Bruxelles si de la Paris ( sau de pe unde va mai cumparati cite o carte ) cunosc atit de bine piramida din care faceti parte , incit nici ei nu stiu ce sa mai zica . 
