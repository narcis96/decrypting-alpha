discursul lui Tony Blair in Parlamentul Romaniei mi - a intarit o convingere . Ca zidul Berlinului a cazut mai mult pentru altii si mai putin pentru noi . 
ca privirile lumii civilizate erau atintite numai asupra citorva tari , iar celelalte , mai indepartate , intrau doar la capitolul " ce - o da Dumnezeu ! 
sa vedem de ce sint in stare ! " . 
ne - am ales in primul rind cu sfaturi si cu o atenta supraveghere pentru a vedea daca sintem capabili sa gasim o cale spre democratie . 
culmea e ca printre bitele minerilor , prin foamea unora de bani pe seama statului , prin hatisul de partide si de ideologii ( unele serioase , altele desucheate ) , Romania a tinut - o catinel , catinel pe calea cea buna . 
si o mai tinea poate citeva decenii cu progrese de melc , si tot n - ar fi ajuns foarte departe pentru ca riscurile de pe drum ar fi fost enorme . 
situatia din Iugoslavia , asa fara orizont cum este , are totusi un merit . 
ca i - a ajutat pe liderii occidentali sa inteleaga ce se petrece in zona , ce pericole mocnesc si ce tragedii pot veni din clocotitoarea regiunea a Balcanilor . 
numai o asemenea schimbare de optica imi poate explica discursul patetic al premierului englez . 
Tony Blair , cel mai simpatic si mai norocos premier britanic al acestui secol , a vorbit ieri intr - un limbaj aproape latin . 
de regula , un gentleman este sobru , rece , distant si ironic . 
cind ai de - a face cu un englishman ai impresia ca te priveste de pe crenelul unui castel din secolul XVI - lea . 
or , premierul britanic , unul dintre cei mai agreabili reprezentanti ai protocolului englezesc , ne - a vorbit in cel mai pur stil latin : impetuos , sentimental , la coarda sensibila . Arta de politician care isi adapteaza mijloacele de exprimare la interes . 
or , politica asta si este . 
un joc de interese . 
daca evolutia Romaniei dupa 1990 era la Londra o curiozitate de mina a doua , acum ea este un subiect important . 
din pur interes . 
doar n - o pierde vremea primul - ministru al Marii Britanii , care iese destul de rar de pe insula , sa vina pina la Bucuresti pentru un liru - liru de Cismigiu . 
comunitatea internationala are acum interesul de a rezolva situatia din Iugoslavia . 
astfel , Romania a devenit o piesa importanta in acest pariu . 
iar Anglia , un fel de ambreiaj intre SUA si Europa , vine si ne spune prin Tony Blair ca sintem " o forta majora de stabilitate in regiune " . 
e o prima recunoastere clara a mesajelor ferme date de Bucuresti , la care s - au adaugat , de data aceasta , citeva promisiuni . 
ca Anglia va sprijini integrarea in Uniunea Europeana ( Blair s - a angajat sa adreseze o invitatie pentru inceperea negocierilor de aderare la summit - ul de la Helsinki ) , ca va sustine restructurarea economica si ca tarile Comunitatii Europene vor tine cont de pierderile si de sarcinile suplimentare create de criza din Kosovo . 
o oferta mai clara nu se putea face decit daca premierul englez ne - ar fi anuntat ca tara sa ne va adresa invitatia de a fi primiti in NATO in anul 2000 . 
ceea ce ar fi fost prea de tot ! 
oricit sintem noi de sceptici , Romania n - a primit de multa vreme un semnal mai convingator decit acesta . 
dar nici nu ne foloseste la mare lucru daca ne dam in petic sau , in loc sa ne intetim eforturile , o punem de o petrecere . 
prostul se lauda - n tirg ca a fost salutat de o marime , desteptul face bani din fiecare " buna ziua " dat de cineva important . 
vreau sa spun ca ne putem amuza pina la delir polemizind pe ideea ca Tony Blair a venit la Bucuresti sa ne imbete cu vorbe sau ne - a facut o adevarata oferta politica . 
mult mai sanatos ar fi sa ne concentram pentru un progres , pentru proiecte pe termen lung . 
sa ne prezentam partenerilor europeni cu reactii coerente , cu planuri clare , iar nu fluierind a paguba si privindu - i de sus , cu aerul de smecheri care pot pacali desteptii continentului . 
de fapt , Tony Blair si Anglia si - au facut datoria . 
ne - au semnalat interesul si enorma sansa care s - au nascut in urma evenimentelor din Iugoslavia . 
de ce vom fi noi in stare , de cum vom raspunde mai departe depinde chiar viitorul Romaniei . 
regula de pina acum a fost sa ne inecam ca tiganul la mal . 
p . S . Doamne , fii zgircit si nu mai da mintea lui Ioan Gavra , Valeriu Tabara si Petre Turlea la prea multa lume , ca vom ajunge de risul curcilor . 
dar nici nu - i trimite la gradina zoologica pentru ca lumea trebuie sa vada ca avem " sirbii " nostri . 
si au fost la putere ! 
