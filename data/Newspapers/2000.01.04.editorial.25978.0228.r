nici n - a fost asa de rau pe cit ar fi putut sa fie . 
un strop de optimism a parfumat saracia sfirsitului de an . 
multi s - au grabit chiar sa inventarieze semnele bune . 
avem un guvern cu un premier credibil , Uniunea Europeana ne - a spus sa semnam hirtiile pentru 200 de milioane de euro cind sarmalele dadeau in clocot , partidele politice , preocupate de alegeri , trebuie sa se intoarca spre cetatean si sa incerce sa - l gidile nitel . 
iar Revelionul a fost sarbatorit frumos , nu cu manifestari di granda ( ca la Piramide , la Paris sau la New York ) , dar nici puchinit . 
Bucurestii au stralucit ca niciodata , zeci de mii de oameni s - au adunat in zona centrala , au mai venit mii din provincie si , daca n - ar fi existat viscolul ( nu cred ca alte capitale de pe glob au prins o vreme mai nenorocita ) , am fi fost si noi la nivelul celorlalte metropole . 
aerul de sarbatoare al Bucurestilor a venit de la iluminat si de la televiziuni . 
politicienii au tulit - o care pe unde , la vin , cozonaci si sarmale si nu s - au inghesuit in piata publica la ora zero . 
au presimtit ca nu e vreme de scos nasul in multime , cum a facut Bill Clinton la americani , venind cu toata familia . 
decit un huiduit copios , mai bine un sprit sanatos . 
asa ca toata nebunia sarbatoririi a ramas pe umerii televiziunilor . 
si economia de piata si - a spus cuvintul in mass - media . 
primele trei canale TV ale Romaniei s - au lansat intr - o competitie in care au aruncat ce - au avut mai bun . 
Megaconcerte , vedete , montaje , focuri de artificii si o reclama pe masura . 
nu vreau sa fac ierarhizari . Ar fi subiective . 
in schimb , masuratorile de audienta arata clar un cistig al PRO TV , urmat de TVR si Antena 1 . 
intre cele trei se duce acum o lupta acerba pentru cistigarea pietei , si noaptea de Revelion ne - a aratat cit de benefica este o asemenea competitie . Ea a facut tot farmecul acestor zile si va continua pe parcursul intregului an . 
cum Romania nu e dominata de vreo alta concurenta atit de acerba , cea a televiziunilor da tonul si in viata de fiecare zi . 
dupa succesul cu bingo de la Antena 1 , a urmat bingo la PRO TV si , din acest an , inca un bingo - la TVR . 
toata Romania e un bingo , mai ales ca si Loteria Nationala s - a ambalat in joc , sporind premiile . 
toata lumea viseaza doar sa dea lovitura la unul dintre aceste jocuri . 
la slujba , oamenii nu vorbesc decit despre bingo , la coltul strazii , la fel , la scoala sau la spital tot despre bingo se vorbeste . 
vineri , in ultima zi a anului , in piete nu erau cozi decit la piine si la bingo . 
se introduceau in urne ultimele taloane . 
nu se discuta nici despre noul prim - ministru , nici despre demisia lui Boris Eltin , nici despre cresterea preturilor de la 1 ianuarie . 
toti il pomeneau pe fericitul din Tecuci , cel care luase milionul de dolari si declarase ca n - o sa mai munceasca niciodata . 
o psihoza generala tinde sa se instaleze ca si pe vremea Caritasului . 
nimeni nu se mai gindeste cum sa obtina o slujba , cum sa puna la cale o afacere sau cum sa progreseze . 
toata lumea tinde sa vada salvarea intr - un noroc providential la bingo . 
si nu - i de ris . 
premiile de zeci de milioane , de miliarde aruncate pe piata l - au ametit pe omul simplu . 
si jocul , prin impactul sau enorm creat de televiziuni , chiar pune o problema serioasa . 
se estompeaza mitul omului care munceste si cistiga , inclusiv al omului de afaceri de succes , si se consolideaza cel al cistigatorului din voia sortii . 
atita vreme cit economia amortita nu mai lasa loc sperantei , se intinde iluzia salvarii prin bilete norocoase . Si asta poate fi o belea nationala . 
intr - o tara si asa nu prea fascinata de munca , oamenii nu mai asteapta nimic de la valorile clasice . 
mentalitatea ca bingote te scapa de necazuri si e singura solutie pentru a iesi din impas ne poate dauna teribil intr - un an in care Romania trebuie sa redescopere valoarea muncii . 
oricit imi explica mie cineva ca bingo e o frenezie financiara , voluptatea jocului nu indica decit un sictir fata de economia reala , un plictis fata de munca . 
de buna credinta , preotul din satul meu a tinut o predica impotriva jocului la bingo . Credinciosilor si la biserica le statea gindul numai la marele premiu . 
cita vreme acesta nu se va arata in economie , sub forma de sansa pentru cel care munceste aprig , bingo ramine sportul si iluzia salvarii prin noroc . 
