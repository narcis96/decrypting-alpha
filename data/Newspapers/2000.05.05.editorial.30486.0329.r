inca un scandal de proportii zgiltiie scena politica romaneasca . 
tocmai ne cuprinsese moleseala din frumoasele zile de sarbatoare si am fost brusc introdusi intr - o serie de dusuri reci . 
e de crezut ca ele vor continua chiar si dupa ce vor fi anuntati cistigatorii alegerilor parlamentare si prezidentiale . 
pina atunci , mai avem insa de intins din urechi . Asa ca nu ne ramine decit sa ne ingrozim de ce apare , sa ne distram cu ce se pune la cale , sa incercam sa descifram ce se afla indaratul putinelor date care ajung pina in miinile ziaristilor . 
ieri , ziarele au publicat , care cum a socotit de cuviinta sau cum a aflat , informatii despre conturile din Franta . 
o echipa de francezi a sosit la Bucuresti , in urma unei scrisori anonime , pentru a cerceta miscarea unor importante sume de bani plecati de la Bancorex si invirtiti de Adrian Costea , om de afaceri roman , cu cetatenie franceza , cunoscut pentru relatiile sale apropiate cu echipa PDSR . 
Adrian Costea a fost si consilier onorific al presedintelui Ion Iliescu . 
prin intermediul unor firme ale lui Costea s - au derulat diverse afaceri ( albumul despre Romania , importuri de pacura , editarea unor alte albume care n - au mai aparut ) . 
conform unor documente sosite la redactie , Adrian Costea a fost imputernicit al Guvernului Romaniei si al Ministerului Afacerilor Externe pentru a perfecta diferite tranzactii , pentru a face demersuri in privinta unor credite . 
deci o persoana importanta , nu un oarecine , despre care autoritatile de atunci ar fi trebuit sa stie mai multe lucruri . 
poate chiar au stiut , dar multe vor ramine inca necunoscute publicului larg . 
ziaristul francez Laurent Valdiguie de la " Le Parisien " ( cel care a scris un articol despre conturile din Franta ale unor demnitari romani ) declara ieri , pentru Mediafax , ca anchetatorii francezi au pornit de la un denunt anonim . 
cine putea scrie exact pe adresa Tracfin ( institutia oficiala franceza autorizata sa cerceteze operatiunile de spalare de bani ) ? 
un ageamiu ? 
nici vorba ! 
daca anonima vine din Romania , ea apartine fie unor structuri informative , fie unor institutii care nu si - au asumat raspunderea . 
fara a trece peste acest fapt , trebuie subliniat un lucru . 
ca anonima a avut ecou . 
adica francezii au pipait hirtia , au citit - o si rascitit - o , au puricat oarece conturi ale firmelor lui Adrian Costea si s - au imbarcat in avion . 
altfel , daca ar fi fost vorba despre o turnatorie oarecare , in stil dimbovitean , de buna seama ca nu s - ar fi miscat patru functionari francezi pina la Bucuresti . 
ce au constatat ei si pentru ce cauta confirmari sau infirmari e greu de spus . Zilele urmatoare ne - ar putea aduce clarificari . 
pentru inceput , altceva trebuie adaugat . 
sint gata sa fac pariu ca nu se va revolta prea multa lume la ideea ca demnitari romani ar fi beneficiat in particular de banii scosi din Bancorex sub pretextul unor interese publice . 
va incepe din nou un enorm recital de zgomote . 
cine a turnat ? 
cine avea interesul sa o faca ? 
de ce a facut - o exact acum , in pragul campaniei electorale ? 
armata propagandistica se va pune in miscare si va inventa falsa problema , exact pentru a ingropa rahatul in nisip . 
ceea ce presupune ca numarul celor interesati in aflarea adevarului se va diminua simtitor . 
ce importanta are faptul ca au fost sustrasi bani din Bancorex si au ajuns la persoane particulare ! ? 
important e cine a turnat la francezi si de ce a facut - o ! 
in loc sa cerem aplicarea severa a legii , vom spune bravo lor , au fost baieti destepti , si - au luat banul , iar acum adversarii lor vor sa - i blocheze din ratiuni politice . 
toata povestea cu banii din Franta poate fi redusa la citeva chestiuni . 
au ajuns banii de la Bancorex , prin intermediul lui Adrian Costea , in conturile unor demnitari ? 
e jale ! 
acestia trebuie deferiti justitiei , indiferent despre cine este vorba ! 
nu a luat nimeni bani , totul a fost curat si corect , pace buna ! 
atunci scandalul foloseste PDSR - ului . 
partidul lui Ion Iliescu va iesi la rampa si va invoca batalia electorala . 
va spune ca se incearca , fara nici un temei , depunctarea sa in sondaje si terfelirea unor reprezentanti de marca ai formatiunii . 
tare ma tem ca patru procurori si politisti francezi n - au venit de pomana pina la Bucuresti doar ca sa afle ce fel de nea Gheorghe a scris o anonima ! 
au descoperit la Paris ca din Romania au plecat bani care au inceput sa se invirta necurat . 
si cu functionarii francezi nu e de joaca . 
nu mai este ca in cazul " firului rosu " cind rusii au tacut milc . 
asa ca ar trebui sa ne asteptam fie la nume si sume , fie la un fis care sa aduca puncte PDSR . 
