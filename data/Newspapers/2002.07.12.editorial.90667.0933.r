presupun ca ati vazut si dumneavoastra o campanie de publicitate pentru statiunea Neptun - Olimp . 
ea se desfasoara sub sloganul " Neptun - Olimp are grija de buzunarul tau " . 
ce Dumnezeu o fi apucat - o pe statiunea asta sa strige in gura mare ca are grija de buzunarele turistilor ? 
o fi Neptun - Olimp un fel de manastire sau de fundatie de binefacere ? 
nu - i nici una , nici alta ! 
e o statiune turistica , pe vremuri administrata de Gospodaria de Partid a CC ( Comitetul Central al PCR ) , acum proprietate de stat . 
din cauza subordonarii , Neptun - Olimp a reprezentat un caz special . Nu s - a privatizat la timp . 
doar ca , in loc sa avem de - a face cu aceeasi societate comerciala - mamut , s - a facut o divizare . 
fiecare hotel a devenit societate comerciala de sine statatoare , dar proprietate de stat . 
in cel mai scurt timp , asa cum anunta Ministerul Turismului , acestea vor fi privatizate . 
saptamina trecuta am poposit pentru citeva ore in Neptun - Olimp . 
am observat repede un lucru . 
nu erau multi turisti . 
in locurile mai de nadejde , gradul de ocupare ajungea pe la 60 - 65 la suta . 
in hotelurile mai modeste , evident , era mult mai rau . 
dintr - o privire si doua discutii cu oameni mai vechi din turismul locului am putut afla ca Neptun - Olimp nu mai este la moda . Cea care a fost statiunea de lux ( sa zicem asa ) a perioadei comuniste a ramas de caruta . 
Mamaia i - a luat - o serios inainte . Ca privatizari , ca investitii , ca promovare ( uneori chiar sub forma de tapaj sau chiar de scandal ) , ca administrare . 
la Mamaia sint multe hoteluri noi sau privatizate si renovate . 
la Neptun - Olimp , nimic . 
ce s - a construit prin 1968 s - a tot zugravit si rezugravit , dar la confort , la forma de proprietate , la radacina lucrurilor , nu s - a umblat . 
asa se face ca Neptun - Olimp este azi o statiune imbatrinita , oarecum demodata , in care nu s - a investit pentru ca nu s - a privatizat . 
in consecinta , nu are suficienti turisti . 
neavind , ce sa faca ? 
Mimeaza o grija ... " pentru buzunarul tau " , fiind obligata sa scada preturile cu pina la 30 la suta pentru turistii pe cont propriu ( cei care au cumparat bilete inainte , pace si sanatate ! ) . 
de fapt , ce vedeti prin ziare e o incercare de ultim moment pentru a salva sezonul . 
pe termen scurt , turistii mai saraci n - au decit sa se bucure . 
la urma urmelor , pot gasi o camera la hoteluri de una sau doua stele la un pret mai mic si in conditii nu tocmai proaste . 
problema este ca tinerii si cei fara bani prea multi sa aleaga Neptun - Olimp ! 
exista o categorie anume de turisti pentru aceste hoteluri ? 
sau cei care nu prea au bani nu merg deloc la mare ? ! 
iar cei care au prefera Mamaia sau alte destinatii in afara Romaniei ? 
atunci chiar are loc o drama . 
statiunea de protocol a perioadei Ceausescu traieste blocajul neprivatizarii . 
cei 12 ani de lalaiala se deconteaza nemilos . 
turistii aleg alte variante si nici ca le pasa de " perla " lui Ceausescu . 
in cele citeva ore , un cunoscut mi - a povestit cite demersuri a facut pentru a cumpara o baraca de stat , aflata la marginea proprietatii sale . 
a intocmit un sac de hirtii si abia s - a apropiat de verdictul " se rezolva curind " . 
in ritmul acesta , Neptun - Olimp , un loc frumos de pe litoral , risca sa revina in competitia economica abia peste ani si ani , cind Mamaia si alte statiuni vor fi deja departe . 
saptamina trecuta , la Neptun - Olimp erau locuri libere , mai ales in hotelurile modeste . 
nu are nimeni grija de buzunarul dumneavoastra ! 
pur si simplu nu erau turisti , iar statul a adoptat o modalitate de a va atrage . 
numai ca in locurile amortite economic , uneori nici pomana nu e de ajuns ! 
