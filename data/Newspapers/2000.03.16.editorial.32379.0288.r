greu , teribil de greu trei romani pot cadea de acord . 
asta se intimpla de sute de ani si va ramine principalul nostru handicap . 
s - a vazut si la intocmirea Strategiei de dezvoltare economica pe termen mediu a Romaniei care trebuie prezentata luni la Uniunea Europeana . 
decit sa negociezi un " si " sau o virgula cu atitea grupuri de interese , mai bine te spinzuri . 
culmea e ca sindicatele au tulburat apele cel mai tare . 
a venit Dumitru Costin , de la Blocul National Sindical , si s - a opus privatizarii marilor utilitati publice , ba chiar i - a luat pe cei care au lucrat la Strategie la tot felul de intrebari . 
la o prima vedere , ai zice ca sindicatele au luat - o razna . Ca au inceput sa dicteze in materie de guvernare . 
adevarul e ca , de la o vreme incoace , liderii sindicali incep sa dea lectii de economie , nu doar cerind guvernului drepturi si conditii pentru cei pe care - i reprezinta , ci si pasi obligatorii in gestionarea tarii . 
pur si simplu fac gesturi si au pretentii de guvernanti . 
or , in cazul privatizarii serviciilor publice ( distributie de gaz , energie electrica , transport public ) interventia lor , in special a lui Dumitru Costin , suna ca si cum BNS si liderul sau s - ar impotrivi chiar ideii de privatizare . 
or , nu e treaba sindicatelor sa se ocupe de asta . 
ele pot cere ca , in cazul privatizarii acestor servicii , guvernul sa prezinte o strategie care sa ne asigure ca nu ne trezim ca , peste noapte , gazul , apa , curentul electric si metroul ajung sa coste nefiresc de mult , atit cit sa nu mai poata suporta membrii de sindicat . 
asta da , e logic , e firesc , e chiar necesar . 
dar sa dictezi incotro trebuie sa se indrepte optiunile guvernului mi se pare mult , daca nu chiar exagerat . 
si totusi asta se intimpla . Este o tendinta paguboasa , dar explicabila . 
Radu Berceanu a anuntat deja Uniunea Europeana ca e gata sa inceapa privatizarea fara intirziere a distributiei de energie electrica in judetele Constanta si Timis . 
pe ce baze , a intrebat Dumitru Costin si , la rindul nostru , intrebam si noi ? 
asa , in dorul lelii , sa vindem ceva si sa luam banii ? 
si pe urma vin noii proprietari si , fara sa existe o piata concurentiala , le trag romanilor din Timis si Constanta niste preturi care sa - i cocoseze ? ! 
in mod normal , ministerul condus de Radu Berceanu ar fi trebuit sa prezinte mai intii o strategie de restructurare a acestor servicii : cum le curata de cheltuieli suplimentare si de gauri negre ( inclusiv de scheme supraincarcate ) . 
si cum facem sa nu - i nenorocim pe cei cu dificultati financiare , sa nu dam servicii vitale din mina ca pe o gaina vinduta la piata . 
or , in loc sa avem parte de un plan coerent , lucrurile se indreapta vertiginos spre nicaieri . 
pe de o parte , secretarul de stat de la industrie si comert ( secundul lui Radu Berceanu ) a anuntat la Comisia economica a Senatului ca , deocamdata , nu exista o strategie privind marile utilitati publice . 
pe de alta parte , ministrul Radu Berceanu ii scrie lui Fokion Fotiadis ca e fericit sa - l informeze ca a stabilit , in vederea privatizarii , 14 unitati de distributie a energiei electrice ( ele se vor naste din cea de acum ) si ca e gata sa inceapa fara intirziere acest proces in Constanta si Timis . 
si anunta asta fara sa - i instiinteze pe cei din guvern despre ce are de gind sa faca , si fara ca cineva sa stie ce va urma si care vor fi consecintele asupra populatiei . 
in baza unei asemenea situatii nefiresti , e normal ca sindicatele sa - si depaseasca rolul . 
simt si ele ca au in fata ceva care le ameteste . 
si vine atunci Dumitru Costin si incepe sa toace , intrind si pe teritorii care nu sint ale sindicatelor . 
abia ieri la consfatuirea organizata cu experti , reprezentanti ai partidelor politice , ai mass - media si ai Academiei Romane s - a ajuns la concluzia ca pentru privatizarea marilor servicii de utilitate publica e nevoie si de putin cap . 
din ce s - a facut pina acum , mai ales in stilul lui Radu Berceanu , se poate intelege doar ca vindem repede , luam un ban ( vrind - nevrind ne duce mintea si la comisioane ) si , pe urma , praf si pulbere . 
or , asta nu se poate petrece intr - o tara care pretinde ca are minte , iar nu o adunatura de capete ( cum pare in aceste momente ) . 
si unde nu - i cap , vin sindicatele si dau lectii , dau tonul . 
e nefiresc , dar asta se poate petrece numai in situatia in care avem specialisti de mintuiala . 
ei se cred destepti , dar pot fi incalecati mai lesne decit magarul lui Buridan . 
