semnele de nervozitate sociala sint din ce in ce mai dese si mai intense . 
si ele nu vin dintr - o atitudine contrara reformei . 
adica nu ca oamenii n - ar fi de acord cu nu stiu ce strategie ( care nu exista ) . 
pur si simplu fierb din disperare ! 
daca ar fi vorba de un grup restrins , atins de o masura radicala de reforma , tot ar fi ceva . O colectivitate are de suferit pentru ca a mai fost taiata o radacina a raului si nu mai rezista pina cind lucrurile se vor pune pe picioare . 
intr - o asemenea ipostaza lumea ar fi mult mai intelegatoare . 
dar situatia nefericita atinge toate categoriile . 
cei fara slujba sau cu servicii platite modest se decupleaza de la apa sau de la caldura pentru ca nu - si pot plati facturile . 
studentii refuza sa se intoarca in universitati din cauza conditiilor mizere . Sa nu mai pomenim ce se intimpla cu pensionarii sau cu handicapatii . 
nemultumirea sociala ia amploare pentru ca si defavorizatii , si oamenii de afaceri , si functionarii marunti nu vad decit o panta pe care coboara vertiginos . 
de trei ani nu se contureaza nici o politica articulata , nici un proiect pe care sa - l vezi urmarit pas cu pas . 
ba , cu o doza de inconstienta , un ministru in functie ( Radu Berceanu ) vine si declara ca " bani am avut pentru reforma si restructurare , dar ne - am cam batut joc de ei . 
resursele financiare interne si externe au fost prost cheltuite si cu o totala lipsa de eficienta " . 
daca afirmatiile acestea ar fi fost facute de un ziarist sau de un reprezentant al opozitiei , noi am fi remarcat spiritul critic , iar cei de la putere ar fi invocat un anume subiectivism . 
dar declaratia ii apartine lui Radu Berceanu , inca ministru al nerestructuratei industrii romanesti . 
el singur zice ca guvernul din care face parte si - a cam batut joc de bani . 
de fapt , Radu Berceanu nu face decit sa confirme temeinicia nemultumirii oamenilor care au iesit pe strazi , sa le legitimeze protestul . 
intr - un anume fel , declaratia sa e un mod de a - i indemna sa continue . 
printre rinduri , Radu Berceanu spune , nu aveti nici o sansa daca ne mai suportati . 
au disparut o mie de miliarde care " au ajuns la alte destinatii , iar vinovatii nu se cunosc . 
acelasi fenomen se intimpla si cu banii de la FMI si Banca Mondiala " . 
sinceritatea dezarmanta a ministrului PD trimite mai degraba la partenerii sai politici decit la activitatea Domniei sale . 
numai ca prezenta repetata a muncitorilor pe strazi ne obliga sa vedem si in ministrul industriei si comertului unul dintre responsabilii de seama ai acestei situatii disperate . 
si " Roman " , si " Sidex " , si " CONEL " , si " Romgaz " sint pietrele grele ale industriei romanesti , despre care Radu Berceanu vorbeste mereu . 
si somerii , si pensionarii , si oamenii de afaceri , si studentii au ajuns la limita . 
finantele romanesti arata ca brambureala din contabilitatea unui chiosc de la coltul strazii , iar economia - ca o catea muribunda din care ultimii purici se incapatineaza sa mai suga un strop de singe . 
in asemenea conditii , reactiile nervoase ale diferitelor categorii sociale nu mai sint semne ale dezacordului , ci chiar zbateri disperate . 
simt ca se scufunda si vad cum alternativele se imputineaza cu fiecare zi . 
in fata unui asemenea simtamint aproape generalizat e nevoie de o reactie . 
nu de o declaratie datatoare de speranta , pentru ca ea nu mai are nici un suport si nici o sansa de a fi crezuta . 
starea proasta a economiei presupune o atitudine politica ferma . 
debarcari , destituiri , deferiri in justitie . 
altfel , buba crapa aiurea , necontrolabil si periculos . 
intirzierea unor asemenea masuri va reduce simtitor sansele de a stopa acest proces de degradare a vietii fiecaruia . 
cind un membru al guvernului vine si zice ca executivul ( pentru ca el face reforma si restructurarea ) a avut bani , dar si - a " cam batut joc de ei " , inseamna ca n - a mai ramas loc nici de incredere , nici de respect , nici de speranta . 
de altfel , o persoana cu constiinta politica , inainte de a face o asemenea afirmatie , ar avea in buzunar demisia . 
or , politicianul roman , gogoman cum este , vrea sa - si bata joc si de bani , sa fie si iubit , sa ramina si la putere cit mai mult cu putinta . Iar noi sa stam cuminti , sa ne uitam cu admiratie la el si sa zicem , da' al dracului mai este ! 
ne - a bagat in sant si tot el vrea sa - l ducem mai departe in spinare . 
