primul semn de eliberare a romanilor a fost curajul de a da statul in judecata . 
m - ai jupuit destul , nenicule ! 
Acu’ , de fiecare data cind ma calci in picioare , te chem in instanta si te tund cu legea . 
numai ca , la noi , si statul are deprinderi dimbovitene . 
in stilu - i caracteristic , s - a desteptat si s - a smecherit . 
guvernul Adrian Nastase a scos repede din palarie o ordonanta in baza careia , chiar daca un cetatean ( sau o firma ) cistiga un proces impotriva unui minister , si sentinta de despagubire ramine definitiva , nu inseamna ca s - a si ales cu ceva . 
statul roman nu plateste daca ministrul sau respectivul ordonator de credite nu este de acord . 
stiti ce inseamna asta ? 
e o mica fenta facuta din condei prin care o decizie a justitiei devine o chestiune de context . 
te place ministrul , ii dai si lui ceva sau faci ciocul mic - iti capeti drepturile . 
altfel mai intinzi din urechi pina la Pastele Cailor . 
poti sa mori fericit cu sentinta in mina ! 
iar tara se va umple cu hirtii pe care e aplicata o stampila patratoasa de tot hazul . " Noi , presedintele Romaniei , bla - bla - bla " si care se vrea executorie , dar pe care n - o baga nimeni in seama . 
de acum , in baza acestei ordonante , despre care unii spun ca este doar o neglijenta , dar care , in realitate , ascunde un enorm dispret fata de cetatean si fata de justitie , o sentinta definitiva ramine la bunul plac al " ordonatorului de credite " . 
si atunci , de ce s - ar respecta alte sentinte civile ? 
ce daca o parte a pierdut ? 
ce daca decizia instantei este definitiva si executorie ? 
mai asteapta mata nitel ca nu avem banii sau nu o putem respecta chiar acum ! 
cita vreme statul e mai important decit cetateanul nu avem nici lege , nici democratie , nici responsabilitate a celor care ne conduc . 
totul e numai o prefacatorie prin care statul scapa intotdeauna , in timp ce cetateanul e tras la raspundere si silit sa se conformeze . 
de fapt , ordonanta de urgenta contrasemnata si de Rodica Stanoiu , ministrul justitiei , reprezinta chiar subminarea celei de - a treia puteri a statului de drept . 
ieri , Senatul a consfintit ultimul atac la adresa celei de - a patra puteri - presa . 
a hotarit sa se puna in practica ideea lui Ioan Mircea Pascu de a transforma in text obligatoriu de publicat orice ingaimare de cuvinte a unei autoritati criticate de ziare . 
veti spune ca si aceasta este o scapare , iar legiferarea publicarii dreptului la replica sub amenintarea unor amenzi usturatoare - o reactie de nervozitate a puterii . 
cu o anume ingaduinta , chiar am putea crede asta . 
numai ca relativizarea deciziilor justitiei cind e vorba de stat si exacerbarea lor cind e vorba de individ ne arata , in esenta , modul de a gindi al actualei puteri din Romania . 
cetateanul si libertatile sale sint anexe ale politicii statului , iar nu prioritati . 
omul cu dreptatea in mina e un mizilic , in vreme ce statul , prin alesii natiunii , este o valoare intangibila . 
si , pe zi ce trece , insuportabila ! 
