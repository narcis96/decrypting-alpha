in holul Hotelului Grand Hyatt , apa din fintina artificiala curge in valuri mari si la sase dimineata . 
dar pentru Tom ea nu reprezinta decit un zgomot de fond . 
Tom e un batrin de 80 de ani , inalt de aproape doi metri , cu o fata uscata si cu ochelari cit pumnul . 
are o eticheta in piept , prinsa pe halatul alb pe care se mai vad multi stropi de oua . 
Tom e bucatar si e obligat sa poarte si un turban alb . 
cei care vin de peste Ocean , nu au somn si coboara mai devreme pentru micul dejun il vad pe Tom cum isi aranjeaza bucataria improvizata . 
cele opt aragazuri mici , cu cite un ochi , dispar imediat dupa micul dejun . Nu ramine nici o urma . 
Tom isi pune tigaile in ordine , isi asaza la indemina vasele cu sunca , cu brinza si cu salam taiat marunt . 
la 6.30 punct , cu ochii pe ceas , aprinde primul aragaz si da drumul la " mitraliera de omlete " . 
pe fiecare turist il intreaba , inainte de a afla amanunte despre omleta acestuia , " how are you today " ? 
e doar o forma de politete pentru ca Tom nu asteapta raspunsul . 
la optzeci de ani , el trebuie sa faca omlete cu opt craticioare , exact ca si circarul chinez care invirte farfuriile . 
tine minte care ce fel de omleta a cerut , in ce stadiu se afla in tigaie , cind e momentul sa o intoarca in aer si , la sfirsit , sa o ofere cu un zimbet . 
evident , pe Tom nu - l intreaba nimeni la ce ora se scoala , citi copii are , cu cine voteaza si daca are pensie . 
si nici nu e de crezut ca acest american obisnuit ar fi un artist al omletelor . 
munceste de nevoie , din reflex si , daca n - ar face - o de mic , am putea spune ca si dintr - o anume disperare . 
disperarea de a avea un loc in marea " nebunie " americana . 
cel mai socant lucru in New York tine de cum merg oamenii pe bulevard . 
caci aici , nimeni nu merge in dorul - lelii . 
cine o tine asa , cu ochii la building - uri sau la vitrine , este cu siguranta un turist . 
americanul merge indesat , chitit sa ajunga undeva . 
o face cu pasi mari , de girafa . 
ca sa nu piarda vremea , vorbeste la telefonul mobil cu casca , mincind si niste cartofi prajiti . 
unii citesc in mers si nu se lovesc de trecatori . 
dimpotriva , ii evita elegant si pe cei care vin din sens contrar , si pe turistii telelei . 
femeile sint de - a dreptul caraghioase . 
imbracate elegant , ca la receptii , au un mers de cal de curse . 
de indata ce ies din birou isi scot pantofii cu toc si incalta tenisi sau pantofi sport . 
in asa - numitii adidasi ( americanii le spun " snickers " ) merg pe strada de parca ar alerga sa prinda trenul spre litoral . 
si orbii , cu bastonul alb , merg cu o viteza incredibila . 
daca , in stilul lui Dinicu Golescu , am compara viteza cu care merg bucurestenii pe Magheru sau pe Calea Victoriei cu cea cu care inainteaza un nevazator pe Fifth Avenue , orbul american paseste cu viteza dubla . 
are nevoie doar de jumatate din timpul lalait al unui bucurestean , intre Universitate si Piata Romana . 
explicatia e simpla . 
Nevazatorul din New York nu pleaca nicaieri daca nu are treaba . 
si daca tot are o tinta , atunci da bice , nu se joaca . 
Dumnezeul Americii este banul . 
mirosul lui e un simt dresat din copilarie . 
se vede si in viteza cu care Tom cel bun de internat intr - un camin de batrini invirte tigaile cu omlete . Si in mersul nevazatorului . 
si in pasii de girafa ai femeii grabite . Si filozofia se reduce aici tot la arta de a face bani . 
cele zece porunci sint mai putin cunoscute decit cele zece principii de a te imbogati . 
in Manhattan , in zonele in care domina oamenii de afaceri , restaurantele au in hol unul - doua monitoare pe care curg stirile de la Bloomberg sau editia bancara Reuters . 
ii vezi adeseori cum se ridica intre doua feluri de mincare si se duc sa vada ultimele noutati . 
daca e o cadere de guvern in Venezuela si au investit acolo ? 
daca urca pretul aurului sau scad investitiile imobiliare pe Coasta de Vest ? 
imi aduc aminte de un fermier american din Rockfort ( Illinois ) . 
avea antena de satelit pe pajistea din fata casei de lemn . 
imediat dupa ce am sosit , l - am intrebat de rezultatul finalei de la Roland Garros . 
a ridicat din umeri de parca l - as fi intrebat de primarul din Pantelimon . 
cine - s astia ? 
nu stii ? 
la ce ai televizor si antena de satelit ? ! 
pai , antena de satelit o tin ca sa aflu pretul porumbului , ce tratamente trebuie sa fac la porci si sa aflu care mai este oferta de ingrasaminte si cind vine furtuna ! 
asa si la New York . 
fiecare stie ce tine de job - ul si de familia lui . Restul e moft . 
e arta pentru arta . Si arta pentru arta vine de la europeni . 
americanii fac arta pentru bani . 
si cind iti aranjeaza flori in camera , si cind monteaza o piesa pe Broadway , si cind cinta la coltul strazii , cu palaria pe trotuar , pe post de casierie pentru maruntis . 
