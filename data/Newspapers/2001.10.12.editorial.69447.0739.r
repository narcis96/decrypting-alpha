in tot ce se intimpla in aceste zile in lume exista si o mare capcana pentru politicienii romani . 
acestia ar putea fi tentati sa creada ca populatia are un subiect de gindire , de discutie si ingrijorare si ca nu se mai uita cu atentie la ce fac guvernantii . 
ba , ar mai putea crede ca au avut noroc si au scapat . 
atentia romanilor e concentrata spre exterior , si institutiile statului pot lucra in liniste . 
ce inseamna a lucra ? 
daca prin asta unii pot fi tentati sa inteleaga aranjamente , coruptie , smecherii , interese personale , atunci se insala amarnic . 
vine iarna in Afganistan , iar telespectatorii ii vor caina si pe talibani , si pe anglo - americani . 
dar cind o da frigul peste Romania , oamenii isi vor concentra atentia asupra necazurilor zilnice . 
o la fel de mare greseala ar fi sa ne consideram norocosi . 
adica sa luam razboiul impotriva terorismului ca pe o situatie care va aduce Romaniei beneficii neconditionate . 
mai pe sleau , daca NATO lupta cu Bin Laden si cu talibanii , sigur la summit - ul de la Praga vom urca in caruta . 
a gindi asa inseamna a pierde un tren istoric . 
atitudinea coerenta a puterii de la Bucuresti , incepind cu 11 septembrie , a fost receptata pozitiv . 
am putea spune ca la impresia artistica si la cea politica am luat nota zece . 
dar razboiul impotriva terorismului e departe de a se termina si inca mai avem timp sa o facem lata si sa ne dam in stamba , cum am mai facut - o alta data , chiar inainte de a ajunge la mal . 
in plus , si fara gafele tipice politicii romanesti , tot raminem cu niste bube in cap . 
e vorba de coruptie , de privatizare , de protectia minorilor si de independenta justitiei . 
indiferent cind se va incheia razboiul impotriva terorismului , cele patru capitole vor fi serios analizate cind se va discuta despre Romania . 
si s - ar putea sa conteze mai mult decit isi imagineaza politicienii nostri astazi . 
avem timp ca , in aproape un an , sa le rezolvam pe toate acestea ? 
categoric , nu ! 
cum sa scapi de coruptia inradacinata de secole ? 
cum sa rezolvi situatia nefericita a copiilor strazii si sa normalizezi procesul adoptiilor internationale , cind sint atitea etape de parcurs si , pe deasupra , o multime de interese in joc ? 
cum sa vindem peste noapte atitea fabrici si IAS - uri , cind nici tirgovetii prosti nu vor sa le mai cumpere . 
cu siguranta ca , intr - un an , aceste capitole vor fi greu de solutionat . 
nu stim daca intr - un deceniu ne - am putea mobiliza pentru o schimbare spectaculoasa . 
dar anul viitor , la Praga , ba chiar mai inainte de summit , Romania trebuie sa demonstreze ca are vointa sa abordeze toate aceste capitole de pe o alta pozitie . 
si sa arate ca a facut progrese reale si ca este hotarita sa duca la bun sfirsit ce a inceput . 
or , pentru asta , guvernantii ar trebui sa intre in viteza a sasea inca de pe acum . 
sa nu creada ca a picat norocul peste ei si nimeni nu - i mai ia la puricat . 
atentia romanilor e indreptata acum spre Afganistan . 
dar guvernantii n - au scapat nici de evaluarea populatiei , nici de cea a NATO . 
