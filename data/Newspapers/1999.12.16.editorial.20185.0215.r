o regula simpla a vietii zice sa nu te bucuri niciodata de necazul altuia . 
asta e valabil si pentru Radu Vasile , si pentru Emil Constantinescu , si pentru Ion Iliescu , si pentru nea Gheorghe din Pingarati . 
daca incalci aceasta norma simpla , viata iti intoarce o smetie peste ochi de nu mai stii cum te cheama . 
Radu Vasile s - a bucurat de caderea lui Victor Ciorbea , si acum sughite si el . 
Ion Iliescu si PDSR se tavalesc de ris , zicind prin sediile lor , mama , in ce rahat a intrat Conventia ! 
si , ca sa scoata ceva profit , au venit si au turnat sare pe rana . 
baieti , noi ne retragem din parlament pina va clarificati problemele ! 
evident , au adaugat toate adjectivele posibile ca sa intareasca ridicolul situatiei . 
ba , au facut - o cu virf si indesat , ca sa se auda pina departe , inclusiv peste hotare . 
Romania are doi premieri , unul nu vrea sa plece , partidul de guvernamint e in pragul scindarii , iar principalul partid de opozitie s - a retras de la lucrarile parlamentului . 
mai mult , in primul moment , PDSR a anuntat ca se reuneste la Senat ca sa discute stringerea de semnaturi pentru suspendarea presedintelui . 
a fost o clipa in care exista riscul ca Romania sa para o tara scapata de sub control . 
doi premieri , parlamentul blocat de retragerea opozitiei si presedintele amenintat cu suspendarea . 
ridicolul ar fi fost planetar , monstruos si cu consecinte extrem de grave nu doar pentru imaginea externa , ci pentru toata atmosfera din tara . 
altfel spus , un glont era sa treaca prin mijlocul hartii Romaniei ! 
cineva a avut totusi minte sau macar un strop de teama . 
in cele din urma , Ion Iliescu a anuntat ca nu stringerea semnaturilor este o prioritate , ci altceva . A mai ramas valabila doar retragerea de la lucrarile celor doua Camere . 
decizia avea drept scop inca un pumn in fata buimacita a coalitiei . 
dupa parerea mea , gestul PDSR - ului de a pleca din parlament nu are citusi de putin o asemenea valoare . 
e mai degraba egal cu doua palme pe care si le - a dat singur . 
pai , de ce au trimis romanii deputati pedeseristi in parlament ? Sa le - o traga taranistilor sau , in numele electoratului , sa asigure o anumita reprezentare si , in situatie de criza , sa contribuie la stabilitate , credibilitate si la rezolvarea ei ? 
or , prin retragerea de la lucrari , PDSR a dat un semnal negativ . 
a aratat ca din dorinta de putere e dispus sa faca si miscari necugetate care ar fi putut avea consecinte catastrofale asupra Romaniei . 
intr - o zi de maxima tembelitate a lumii politice romanesti , PDSR a facut o greseala copilareasca . 
e ca si cum in timp de razboi , cind doi generali se cearta , armata pleaca acasa . 
tot alaltaieri , Ion Iliescu a anuntat ca ii cere lui Emil Constantinescu sa revina asupra revocarii premierului . 
ba , in legatura cu eventuala intilnire cu Emil Constantinescu , Ion Iliescu a spus ca nu accepta sa discute despre altceva decit despre constitutionalitatea debarcarii lui Radu Vasile . 
i - auzi , nene ! 
speriat de situatie , Emil Constantinescu a tacut si n - a iesit la rampa sa - i zica lui Ion Iliescu , sigur ca da , dar sa discutam si despre legalitatea debarcarii lui Petre Roman ! 
ride ciob de oala sparta ! 
cam asta a fost declaratia fostului presedinte al Romaniei in scandalul Radu Vasile . 
tot cu acest prilej , Ion Iliescu a aratat ca a imbatrinit si nu mai are iuteala si agerimea din anii precedenti . 
el a apreciat neinspirat evolutia lucrurilor . 
la televiziuni si in ziarele de ieri , opinia lui Ion Iliescu privitoare la revenirea lui Radu Vasile a fost difuzata simultan cu anunturile lui Radu Vasile ca de luni se intoarce in Senat . 
situatia a devenit jenanta pentru Ion Iliescu si pentru partidul sau . 
cereau revenirea lui Radu Vasile cind acesta renuntase , si batalia era incheiata . 
si la ce - ar fi folosit o revenire in scaunul de premier a lui Radu Vasile , parasit de partid , de Conventie , de cei din coalitie si refuzat de populatie ? Asa , de amorul artei ? 
am sentimentul ca si sprijinul revolutionarilor , de un ridicol fara margini , cu Dan Iosif in frunte ( Doamne , cite decenii ne mai trebuie sa scapam de presiunea acestui derbedeu ? ) , vine tot pe filiera Ion Iliescu - PDSR . 
criza de luni a facut coalitia de bacanie , dar ne - a aratat , de asemenea , un PDSR cinic si cu miscari fara cap , si un Ion Iliescu impovarat de ani , miscindu - se mai degraba ca o statuie decit ca un politician ager si apt de cursa lunga . 
