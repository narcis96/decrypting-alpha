demersul " Evenimentului zilei " de a inainta o solicitare oficiala la CNSAS n - a stirnit decit furtuna si ocari . 
nici atacurile lui Adrian Nastase la adresa unei institutii a statului de drept n - au declansat atitea proteste . 
nici faptul ca Radu Timofte a refuzat pentru o vreme sa mai transfere CNSAS dosarele din arhivele SRI n - a atras atentia nimanui . 
nici macar cei care au votat Legea accesului liber la dosarele Securitatii n - au catadicsit sa ridice glasul in apararea unui act normativ pe care l - au finalizat dupa atitea chinuri . 
nici taranistii , mai tineri sau mai batrini , nu si - au unit vocea pentru a trezi natia . 
nici " Romania libera " , un ziar cunoscut pentru pozitiile sale antitotalitare , nu s - a straduit sa - si anunte cititorii ca PDSR trece cu buldozerul peste legi , peste principii , chiar si peste interesele Romaniei si ca pregateste inmormintarea unei legi si a unei institutii . 
sa nu mai vorbim de faptul ca bataiosul ziar nu s - a alaturat demersului initiat de " Evenimentul zilei " . 
nu i s - a alaturat nici revista " Dilema " . 
marele vinator de securisti , ziarul " Ziua " , a continuat sa se tina de reverul lui Ristea Priboi , dar n - a socotit ca e important sa valorifice un paragraf din Legea accesului la dosarele fostei Securitati si sa ceara date despre diverse persoane suspectate de colaborare . 
cu exceptia revistelor " 22 " si " Academia Catavencu " , cea mai mare parte dintre publicatii se complac in tacere . 
grupul pentru Dialog Social nu s - a mai reunit de la excluderea lui Gabriel Andreescu . 
Ana Blandiana si Gabriel Liiceanu au preocupari mult prea inalte pentru a mai gasi timp , energie si cuvinte ca sa se opuna . 
dupa cum ar fi trebuit sa ne asteptam ca nici Antena 1 , PRO TV si Televiziunea Romana ( deja incalecata ) sa nu semnaleze ca avem de - a face cu un proces de minimalizare a unei legi , a unei institutii si a unei activitati menite a da Romaniei o dimensiune europeana . 
de fapt , ce ne - a mai ramas sa facem ? 
sa mizam cu totii pe atitudinea binevoitoare a lui Ion Solcanu , a lui Doru Ioan Taracila , a lui Radu Timofte sau a lui Corneliu Vadim Tudor ? 
si daca ei nu vor pleda pentru accesul la dosarele fostei Securitati , poate ca o va face " clarvazatorul " Ion Iliescu , cel care are grija de toate si care ne va spune cum si in ce conditii trebuie sa ne apropiem de cercetarea unui trecut care pe dinsul nu - l intereseaza si nici nu - l priveste . 
aproape fara sa ne dam seama , se petrec lucruri mult mai complicate . 
nu avem de - a face doar cu un atac impotriva CNSAS , o institutie condusa de un Colegiu pe care PDSR nu - l controleaza . 
nu s - a dat o ordonanta de urgenta pentru diminuarea unor atributii ale Consiliului National al Audiovizualului pe care PDSR nu - l controleaza ? 
n - au fost schimbati de la Parchetul General procurori pe care nu PDSR i - a adus ? 
nu a fost destituit Dan Voinea de la conducerea Parchetelor Militare ? 
nu exista semne ca se incearca si debarcarea Consiliului de Administratie al TVR ? 
n - ati auzit despre o operatiune asemanatoare menita a face acelasi lucru cu Consiliul de Administratie al Radiodifuziunii ? 
n - ar trebui sa ne intrebam ce sanse mai are Curtea Suprema de Justitie in actuala componenta ( avind multi judecatori numiti de fosta putere ) ? 
si toate acestea se petrec sau sint pe cale sa se petreaca pe fondul unei taceri a opozitiei in parlament . 
zice Partidul Romania Mare ceva impotriva ? 
nu ! 
din contra ! 
extremistii de care ne speriaseram cu citeva luni in urma s - au alaturat unei masini de vot care poate decide ca s - a schimbat si locul unde a fost Turnul Coltei sau unde s - a dat batalia de la Calugareni . 
ciudata aceasta tacere a mieilor ! 
