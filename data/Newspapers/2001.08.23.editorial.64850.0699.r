daca pustiul Robert Dorobantu n - ar fi avut o mostenire de doua milioane de dolari , citi romani s - ar fi inghesuit sa - l adopte ? 
sau , altfel spus , cite scatoalce si cite suturi in fund ar fi luat acest copil daca ar fi batut pe la diverse usi si ar fi cerut gazduire , afectiune si educatie ? 
raspunsul il avem in chiar marea inghesuiala aparuta pentru salvarea copiilor strazii si a celor din orfelinate . 
adica putini , putini de tot ! 
daca n - au mostenire si pedigree , orfanii strazii pot sa crape , pot sa devina infractori , pot sa dispara . 
de unde se vede clar ca si afectiunea este strins legata de economia de piata . 
ai bani , alegi dragostea pe sprinceana . 
n - ai , ti - e aproape imposibil sa te mentii la conditia de om . 
daca ai bani , si populatia , si institutiile publice se inghesuie . 
daca nu , mai astepti pina cind Romania va fi atinsa de bunastare . 
decizia Comisiei pentru Protectia Drepturilor Copilului de a prelua administrarea mostenirilor lui Robert Dorobantu , supranumit Orfanul de aur , face parte din acest comportament straniu si , in acelasi timp , tragicomic al tranzitiei . 
respectiva comisie e un fel de organism public . 
ea trebuie sa vegheze asupra drepturilor celor mici atunci cind ele sint incalcate si sa evalueze corect familiile care solicita infieri . 
cind aceasta comisie a aflat despre purcoiul de bani a avut o reactie oarecum fireasca la prima vedere . 
a zis , ce - ar fi sa - i administram noi ! 
intre atitia copii nenorociti si fara surse de subzistenta , sa - l aparam macar pe acesta ! 
in primul rind , nu asta este menirea unei astfel de comisii . 
nu cu administrari de bani si bunuri se ocupa ea . 
si chiar daca , printr - un exces , ca in cazul de fata , ar ajunge sa isi asume asemenea responsabilitati , ce s - ar intimpla ? 
administrarea unei averi de doua milioane de dolari presupune , in cele mai multe cazuri si , mai ales , in Romania , un numar mai mare de oameni decit are comisia . 
apoi , membrii acesteia ar trebui sa - si schimbe slujba , sa devina angajatii societatilor mostenite de copil sau chiar ai acestuia . 
si dupa rezolvarea formalitatilor , urmeaza gestionarea valorilor . 
cum vor proceda membrii comisiei ? 
ce decizii economice pot lua un psiholog sau un primar , un medic sau un alt membru onorabil al Comisiei pentru Protectia Drepturilor Copilului ? 
daca s - ar fi priceput , s - ar fi imbogatit ei , ar fi condus societati comerciale prospere si n - ar fi avut timp sa se ocupe de administrarea banilor altora . 
sint gata sa fac pariu cu oricine ca multi , daca nu aproape toti functionarii publici , profesori si medici , pusi sa administreze averi importante si sa le miste in circuitul economiei de piata , ar da chix intr - un mod spectaculos . 
intr - un an , ar ramine cu miinile goale . 
dupa parerea mea , administrarea banilor unui copil de catre un asemenea organism public e o cale sigura de a - l saraci , de a - l aduce la nivelul celorlalti . 
sa nu mai vorbim ca multe procente , pina la suta la suta , reprezinta riscul tentatiei de a ciuguli ceva din bogatia pustiului . 
Mostenirea lui Robert Dorobantu , pe linga faptul ca - i va aduce destule amintiri triste , are meritul de a ne arata si noua cum gindim . 
vrind - nevrind , sintem fortati sa ne vedem in oglinda . 
