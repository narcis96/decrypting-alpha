intimplarea a facut ca in acest weekend sa ajung in Anglia , impreuna cu citiva ziaristi romani , invitati la Manchester de grupul " South African Breweries " , din care face parte si celebra fabrica de bere Ursus din Cluj . 
era atit de tonic acel aer de sfirsit de saptamina , cu englezi imperturbabili , plecind la cumparaturi , plimbindu - si ciinii sau trebaluind pe linga casele lor posomorite si vechi . 
Anglia e tara pajistilor verzi , impartite de copaci batrini aliniati , lasati sa creasca dupa cum le dicteaza radacinile , cu vite care pasc singure pina se plictisesc si nu se mai pot misca de grase , cu tehnologie de virf produsa in cladiri cu aceeasi infatisare de acum doua secole . 
si in tirgul acela vechi oamenii infruntau vintul si ploaia pentru a gasi locul in care a cazut mingiuta de golf pentru a o arunca inca treizeci de metri , nu departe de o turma de oi nepasatoare la vreme . 
o lume atit de calma si de rinduita pe care n - o putea tulbura nici caderea guvernului , nici descoperirea altei planete , dar care , pe neasteptate , se poate mobiliza pentru a salva ultimele exemplare din bufnita albastra . 
si cu aerul mucalit al ziaristilor , unul din grup a zis , dom' le , pe astia - i doare in ceafa de Romania ! 
habar n - au unde e ! 
ei , si a doua zi dimineata am descoperit contrariul ! 
mai toate posturile englezesti de televiziune , plus Euronews , difuzau o stire cu Romania . 
la Chertsey , in Anglia , Romtehnica , firma a guvernului roman , a prezentat prospecte cu mine antipersonal ! 
din jumatate in jumatate de ora , informatia era reluata aproape naucitor . 
cu aerul nostru de romani am fi putut zice , mare brinza ! 
ce mare tragedie daca am scapat si noi minele in niste pliante ! 
or , in Anglia , subiectul e de o sensibilitate extrema . 
iar prezentarea acestor mine ( chiar numai intr - un prospect ) e mai socanta decit , sa zicem , Tony Blair palmuind un sofer in fata palatului Buckingham . 
de ce ? 
pentru ca timp de zece ani , incepind cu Anglia si mai apoi in toata lumea civilizata , s - a desfasurat o teribila campanie impotriva acestor arme care au umplut planeta de ciungi , ologi , morti , victime nevinovate in razboaie care mai de care . 
s - a ajuns chiar la o conventie internationala care stipuleaza interzicerea folosirii , stocarii si producerii acestor mine , iar printesa Diana a fost in fruntea unei campanii mediatice de care au auzit si romanii din Cucuieti ( dupa accident , toate televiziunile de pe glob au reluat imaginile cu printesa trecind prin terenuri minate ) . 
si Romtehnica nu stie ? 
greu de crezut , dupa cum la fel de incredibil pare un gest deliberat de a merge in Anglia cu asemenea prospecte ! 
mai degraba e vorba de o festa cumplita jucata de modul nostru de a fi . 
Romtehnica si Ministerul Apararii stiu despre conventia internationala , stiu si despre campania dusa de printesa de Walles , dar au socotit ca problema e rezolvata din moment ce nu ne mai jucam cu respectivii " bolovani " . 
cineva o fi zis , scapam de ele cind avem timp , desi in mod normal ar fi trebuit sa stringa toate documentele , materialele si cataloagele , sa inventarieze toate minele existente si sa faca un plan de distrugere a lor . 
si , daca descoperea ca operatiunea costa mai mult decit poate suporta institutia , sa intocmeasca un proiect si sa ceara sprijin de la diferite organisme internationale . 
si banii ar fi venit , iar chestiunea ar fi fost inchisa pentru totdeauna . 
or , noi am lalait - o in stil romanesc si ne - am trezit reprezentati in Anglia de niste functionari care nici macar nu se intrebau ce duc cu ei . 
erau mult mai preocupati sa vada Turnul Londrei si ce diurna au pe zi ! 
si asa , tam - nisam , ne - am facut de risul lumii intr - o tara in care ne imaginam ca numai bancurile cu John si Sir sint importante . 
probabil ca guvernul roman nu intelege nici acum ridicolul situatiei si e de - a dreptul surprins de ecoul unui gest stupid . 
doar demiterea tuturor celor vinovati de aceasta gafa ar fi o cale de a convinge ca a fost vorba de o intolerabila neglijenta , iar nu de un nemarginit cinism . 
numai ca , si daca se vor lua masuri drastice , Romania oricum nu va reveni ca subiect - vedeta in buletinele de stiri ale televiziunilor . 
si englezii vor ramine cu imaginea ca la Bucuresti conduce un guvern anacronic . 
- John , spune tu ce tara din Parteneriatul NATO se mai crede la sfirsitul celui de - al doilea razboi mondial ? 
- Romania , Sir . 
