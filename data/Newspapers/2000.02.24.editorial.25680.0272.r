un martafoi din lumea interlopa lasa masina in fata blocului si urca pina la avocatul lui . 
cineva ii sparge autoturismul si - i ia o geanta in care erau 500.000 de dolari . 
prima reactie a oricarui om obisnuit e foarte simpla . Prostul dracului , cum a lasat 500.000 de dolari in masina ? ! 
pina si o banca i - ar tine ferecati sub zece lacate . 
de aici vin toate celelalte intrebari . 
se considera mafiotul nostru infailibil si credea ca nimeni nu - si permite sa se atinga de avutia lui ? 
sau era un mafiot prost ? 
la fel de bine ne putem intreba : si daca banii nu erau in masina ? 
poate ca omul a spus ca i - a avut si i - au fost furati , dar banii n - au fost niciodata acolo . 
au fost pusi in alta parte , iar scandalul cu furtul e doar o inscenare pentru a justifica disparitia lor . 
altfel , de ce sa faca atita taraboi ? 
unul dintre cele mai faimoase personaje ale lumii de gang din Bucuresti , Mihai Bucurenciu , avea la el 500.000 de dolari . 
omul , cunoscut de politie ca spargator , declara ca avea mai multe firme , plus un salariu de 3.000 de dolari pe luna . 
i - auzi , nenicule ! 
semi analfabet , diploma de pe maidanul din cartier si gaseste un prost care sa - i dea o leafa de 3.000 de dolari ! 
aiureli de pacalit copiii ! 
Geamanu , unul dintre " Fratii Gemeni " , cunoscuti recuperatori de datorii , a fost implicat in schimbul de focuri de la cazinoul Plaza , iar in momentul de fata este dat in urmarire generala de politie . 
fratele lui , Sandu Geamanu , e acuzat ca ar fi autorul celebrului accident cu Jeep - ul care a lovit trei femei . 
mai mult , Sandu Geamanu apare la TELE 7abc , singura televiziune care aduce infractori in direct ( se vorbeste despre de un fel de jurnalism contra cost ) , si incearca sa iasa basma curata . 
Sandu Geamanu impreuna cu altii il sechestreaza pe un individ din lumea lor ( cel putin asta sustine victima ) . 
il ingroapa , il dezgroapa , il bat cu ranga , ii toaca oasele si , pe urma , il duc la Breaza in " cantonament " . 
acolo , procedura continua : e cautat cel care ar fi furat 500.000 de dolari . 
si totusi , de unde are un infractor 500.000 de dolari ? 
din salariu ? 
i - a scos din banca ? 
o jumatate de milion de dolari nu poti stringe nici dintr - o firma cu sute de angajati ! 
ceea ce ne obliga sa presupunem ca lumea interlopa are o forta financiara mult mai mare decit ne puteam imagina . 
cite femei trebuie sa vinzi sau cite taxe de protectie sa stringi ca sa poti sa umbli cu Mercedes , sa joci la cazinou , sa ai avocat si sa - ti mai ramina si 500.000 de dolari in portbagaj pentru cheltuieli curente ? 
fara sa vrem ne intrebam ce se intinde dincolo de viata bucuresteana aparent obisnuita ? 
ce proportii a luat crima organizata ? 
fratii Geamanu au fost reclamati in mai multe cauze in acesti zece ani . 
aveau acasa uniforme de politisti , arme etc . 
toate dosareles - au terminat in coada de peste . 
unii dintre oamenii legii au fost si la nunta cu mare fast tinuta la Hilton cind Sandu Geamanu s - a insurat cu o fata care , peste citeva luni , a sarit cu drag de la etajul opt . 
pasul urmator ar fi sa aflam cit de mare este complicitatea unor politisti , procurori si judecatori cu aceasta fauna ? 
fara contributia lor , crima organizata si lumea interlopa n - ar fi putut vehicula asemenea sume de bani . 
ba ar trebui sa ne intrebam daca nu cumva in jumatatea de milion de dolari se afla si banii acestora ? 
exista un zvon conform caruia banii ar fi la loc sigur , iar Mihai Bucurenciu ar fi reclamat disparitia lor pentru a se acoperi in fata adevaratilor proprietari ai sumei . 
iar aceasta suma ar fi fost destinata unor achizitii de cladiri , terenuri , piete . 
hoti , traficanti , contrabandisti , politisti si procurori ar fi creat un fond comun de investitii . 
aceiasi care patroneaza comertul cu terenuri , unele angrouri fara acte legale , case de amanet , traficul cu carne vie . 
in toti acesti zece ani s - a dezvoltat o viata subterana a orasului . 
mafiotii incep sa domine afacerile , ba chiar au ajuns sa decida pentru o vreme numirea unor sefi din politie , mai ales la sectoare sau la sectii . 
daca lumea interlopa nu va fi supusa de lege , in curind ea ar putea sa - si extinda influenta si asupra vietii politice . 
iata de ce cazul " Fratilor Gemeni " si al banilor lui Mihai Bucurenciu , plus sechestrarea unei persoane reprezinta un examen capital pentru politie . 
va reusi ea sa sparga reteaua banilor murdari si a traficului de influenta ? 
sau lumea interlopa va guverna Bucurestii ? ! 
in materie de crima organizata , chiar ne aflam la o rascruce ! 
biruie legea si institutiile statului sau " cartelul " mafiei dimbovitene ? 
cad si politistii , si procurorii implicati sau vom ajunge in situatia unui oras ca Medellin ? 
un Medellin ceva mai tiganesc , cu protectori in politie , Parchet si politica ! 
