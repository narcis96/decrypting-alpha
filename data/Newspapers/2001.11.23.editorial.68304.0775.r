multe autostrazi se vor face in Romania si multa apa va curge pe Dunare , pe Mures si pe Olt pina cind Proiectul de Cod al Muncii , propus de Marian Sarbu , ministru de resort , va putea fi pus in aplicare . 
el s - a gindit ca , pentru protectia angajatilor , fiecare firma ar trebui sa creeze " un fond de garantie egal cu dublul fondului de salarii pe un an " . 
ce zici , Gogule ? 
( reactie tipic romaneasca in fata unei aberatii ) . 
daca am lua o socotitoare cu bilute colorate si am incepe sa le plimbam pe sirme , la un moment dat ne - am incurca . 
si rusii , mari experti in manevrarea calculatorului cu claviatura din lemn , ar ajunge sa - si bage degetul in gura si sa zica " niet " . 
nu iese ! 
pai , daca am putea pune deoparte o suma egala cu cheltuielile salariale pe doi ani ( adica dublul fondului de salarii anual ) , ar insemna ca peste tot in Romania sa existe o rentabilitate mai ceva decit a americanilor si a japonezilor . 
din cite stiu ( si o stie si domnul ministru ) nici o firma de stat nu este la zi cu plata obligatiilor catre buget . 
si nici cele particulare nu stau mult mai bine . 
de unde sa scoata atita banet cit cer autoritatile , cind ele nu gasesc nici macar banii necesari supravietuirii ? 
de unde sa scoti dublul sumei cu care este platit un angajat pentru a cotiza la un buget destinat astuparii atitor gauri ? 
nici daca ai face afaceri cu droguri si armament n - ai avea cum sa acoperi toate darile , plus " fondul de garantie pentru plata salariilor " . 
daca o astfel de reglementare din Proiectul de Cod al Muncii va deveni lege , consecinta e usor de anticipat . 
toata lumea trage obloanele si il lasa pe Marian Sarbu ( cu ministerul sau cu tot ) fara contributii . 
adica , fara salarii . 
acest lucru nu se va intimpla insa pentru simplul motiv ca Proiectul de Cod al Muncii nu va fi adoptat niciodata cu o asemenea prevedere . 
ratiunea este simpla , chiar si dupa o " evaluare " cu abacul a situatiei din economie . 
si tot abacul , cu bilutele sale din lemn , ne mai da un rezultat clar . 
ca ministrul muncii si solidaritatii sociale nu are habar de economie si de ceea ce se intimpla in Romania . 
Bilutele din lemn de pe sirmele abacului ne arata ca Marian Sarbu nu a fost niciodata in situatia dureroasa de a socoti banii necesari pentru plata angajatilor sai . 
nu a condus o firma proprie din care sa cistige bani in mod cinstit , respectind legile in vigoare si fara contracte aranjate pe barba . 
a semnat doar hirtii cu sume care veneau de colo si se duceau dincolo . 
dar de nasit si tinut in viata un biet sereleu , sufocat de taxe , n - a facut - o niciodata . 
de fapt , " blajinul " si invizibilul nostru ministru vine din miscarea sindicala . 
el a fost selectionat pentru guvernare dintre acei sindicalisti hotariti sa sprijine un partid politic . 
ajuns la putere , Marian Sarbu inca are o mentalitate care vine de la manivela . 
este gindirea lui " sa ni se dea ! " . 
nu conteaza cu ce rezultate a invirtit - o ! 
daca mai avem doi - trei asemenea ministri pe la finante , pe la industrie si pe la transporturi , e clar . 
economia de piata din Romania intra in frigider ! 
