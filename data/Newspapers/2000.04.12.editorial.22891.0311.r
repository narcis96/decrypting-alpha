Mugur Isarescu a refuzat cererile regiilor de majorare a preturilor la citeva produse si servicii importante . 
spre stupoarea acestora , nu s - a admis decit aplicarea TVA , ceea ce , din punctul lor de vedere , nu reprezinta absolut nimic . 
este pentru prima data cind acestor institutii li se raspunde negativ . 
la putina vreme dupa aceasta , presedintele Romaniei a aparut la televiziune cu un mesaj pe aceeasi tema - regiile . Salariile mari ale directorilor de regii si cheltuielile exagerate ale acestora ca principal factor de presiune asupra majorarii preturilor . 
de altfel , statisticienii sustin ca , in anii precedenti , regiile de stat au avut cea mai mare contributie la cresterea inflatiei . 
interventia lui Emil Constantinescu a fost catalogata ca fiind electorala . 
si nimeni nu poate nega o astfel de conotatie , atita vreme cit presedintele Romaniei a lasat sa treaca trei ani pentru ca abia acum sa traga un asemenea semnal . 
Dezmatul financiar din regii nu a inceput ieri , alaltaieri . 
el s - a declansat din 1990 si a luat amploare cu fiecare an . 
cetateanul chiar are dreptul sa invoce sensul electoral al discursului lui Emil Constantinescu si sa se intrebe de ce nu a intervenit mai repede . 
n - a stiut ? 
n - a avut timp ? 
sau n - a vrut sa - si atraga ostilitatea clientelei politice ? 
dar , cu exceptia cetateanului , nici un partid politic nu are dreptul sa incerce deturnarea acestui mesaj . 
costurile scapate de sub control , salariile exagerate , investitiile de lux , contractele cu firmele - capusa au reprezentat regula jocului dupa 1990 . 
nici un guvern nu a intervenit ferm pentru a stopa aceste practici . 
nici un grup parlamentar nu a preluat situatia pentru a o transforma intr - o cauza . 
descoperim acum , dupa zece ani , ca regiile sint stat in stat , ca au scapat de sub control , ca au devenit insule economice privilegiate , exceptate de la principalele reguli ale economiei de piata . 
cine poarta raspunderea politica pentru aceasta situatie aberanta ? 
cabinetul Radu Vasile , care a adoptat o hotarire de guvern din care nimeni nu poate intelege cum se calculeaza salariul unui director de regie ? 
Radu Berceanu , care a recunoscut public ca regiile fac ce vor ? 
liderii din sindicat , care au transformat aceste institutii in oaze comode si privilegiate ? 
guvernele , care in toti acesti zece ani nu au fost in stare sa elaboreze strategii clare de privatizare ? 
partidele politice care au folosit regiile pentru a - si recompensa clientela cu slujbe grase ? 
pina la urma , in regiile autonome si in societatile nationale ( ce nume frumos ! ) s - au adunat toate slabiciunile societatii romanesti de tranzitie . 
incapacitatea de restructurare , indecizia politica , interesele particulare mai presus decit cele publice si ideile confuze . 
nimeni nu a reusit sa li se opuna convingator . Nici societatea civila , nici partidele politice , nici guvernul , nici parlamentul , nici presedintia . 
regiile autonome au devenit o putere pentru care nu exista o instanta de apel . 
iata de ce interventia lui Mugur Isarescu , urmata de cea a presedintelui Emil Constantinescu merita toata atentia . 
presedintele poate fi depunctat de opinia publica pentru intirziere , dar trebuie sprijinit in acest demers . 
ce se va intimpla mai departe ? 
va fi votata in parlament initiativa deputatului liberal Anton Ionescu ( cel care propune ca salariul unui director de regie sa nu - l poata depasi pe cel al primului - ministru ) ? 
va adopta guvernul o ordonanta de urgenta prin care sa fie reglementate si celelalte aspecte referitoare la privilegiile regiilor ? 
daca pozitia categorica a lui Mugur Isarescu in ce priveste costurile , preturile si salariile directorilor si apelul lui Emil Constantinescu vor fi urmate de decizii ferme , mai , mai ca am putea trece peste conotatiile electorale ale discursurilor . 
dar fara un plan coerent de restructurare si privatizare , toata agitatia nu va fi decit o amagire . 
dar daca apelul presedintelui ramine fara urmari , Emil Constantinescu va suferi una dintre cele mai mari infringeri publice . 
in ciuda faptului ca este seful statului , o batalie cu aceste institutii - mamut nu poate fi considerata dinainte cistigata . 
