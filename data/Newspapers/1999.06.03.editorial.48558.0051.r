mare ginsac si prefectul pedist de la Brasov ! 
alaltaieri , cind multimea fierbea in fata prefecturii , el a iesit la o fereastra de la etaj si a provocat un huo de era sa - i inghete singele in vene . 
a privi de sus la mii de oameni furiosi chiar atita este : o privire de sus . 
la ce s - ar fi putut el astepta ? 
la un buna , iubitule , sau la un " Multi ani traiasca ! " ? 
nici vorba ! 
a auzit tot ce - i era mai " drag " . 
si ar fi auzit asta orice politician roman din coalitie care ar fi aparut la Brasov si ar fi privit clocotul nemultumitilor de sus , de la fereastra romantica la care in povestile de dragoste apare de regula domnita cea iubita si invocata de amorezi . 
numai ca ioc dragoste la muncitori in relatia cu puterea . 
o privire de sus nu - l face pe omul necajit decit sa se simta umilit sau strivit ca o ginganie . 
o ocheada aruncata de la inaltimea functiei poate avea adeseori rolul unei capse detonante . 
nu cred ca revolta de la Brasov isi are radacina in uitatura prefectului . 
dar ea spune foarte mult despre acest mod de a privi din pod situatia economica dintr - un domeniu sau altul . 
" lasa , dom' le , se rezolva " sau dusul cu presul sint doar semne ale suficientei , ale incapacitatii de a gasi o solutie si ale lipsei curajului de a lua o decizie . 
situatia de la Brasov a fost privita de sus si pacalita in toti acesti aproape zece ani de toate guvernele , inclusiv de Victor Ciorbea sau de Radu Vasile . 
nimeni n - a avut o varianta clara de solutionare pentru " Tractorul " si " Roman " sau , daca a avut - o , nu l - a tinut cureaua s - o scoata la liman . 
cu comenzi de la stat sau cu subventii sub presiune nu s - a pregatit decit reteta numita " moarte sigura " . 
culmea e ca atunci cind au fost solutii , nimeni n - a avut curajul sa le comunice si sa le discute cu reprezentantii celor doua societati si cu sindicatele , sa le explice si sa le convinga sa devina parteneri . 
chiar si acum , cind toata lumea s - a infierbintat , unora le arde de joaca . 
sint multi care ar fi interesati ca revolta de la Brasov sa se mai umfle nitel , sa fie tocmai buna pentru o destituire a lui Radu Sirbu si pentru comunicarea unei rezolvari scoase din mineca . Adica salvarea miraculoasa care sa - l scoata pe Radu Vasile un pas mai in fata . 
or , brasovenii nu pot fi dusi cu zaharelul . 
ei au orgoliul celor care s - au ridicat impotriva lui Ceausescu si i - au inmuiat trufia . 
atita doar ca de data aceasta revolta lor are tirul imprastiat , de la prefect la presedintele Constantinescu . 
ceea ce nu e totusi corect . 
de caderea celor doua mari societati comerciale sint responsabile toate guvernele acestor ani . 
dar in nici un caz presedintii Iliescu si Constantinescu ( decit in masura in care ne redescoperim apetitul de a ne vedea conducatorii executati la zid ) . 
la Brasov , responsabilitatile incep cu sefii mai mici , cu conducerile lipsite de pragmatism , cu fenomenul firmelor - capusa ( despre care au scris si " Evenimentul zilei " , dar si colegii de la " Adevarul " si " Romania libera " ) , trec pe la FPS , care a pierdut pe vremea lui Sorin Dimitriu destule oportunitati , si ajung abia in cele din urma la guvernari . 
ele n - au facut la Brasov ce n - au facut nici la Galati , nici la Resita , Hunedoara si in multe alte locuri . 
iar guvernele au preferat sa cirpeasca ori sa lase cheia situatiei complicate in miinile cite unui consilier care nu poate juca mai mult decit rolul unui Giga economic . Nu e nimic nou in tranzitie ! 
Brasovul lui Radu Vasile este Resita lui Nicolae Vacaroiu . 
atunci s - a umflat pentru ca premierul n - a vrut sa mearga acolo chiar de la inceput fiindca avea o onomastica . 
si in 1994 au fost reactii de sustinere in alte orase ( acum a sarit Iasiul ) . 
si atunci opozitia , prin Partidul Democrat , vedea rezolvarea crizei prin " demisia cabinetului Vacaroiu " ( cum de tace PDSR ? ) . 
in cele din urma s - a ajuns la o motiune de cenzura , iar PNTCD sustinea ca " nu se poate redresa situatia disperata a economiei nationale printr - o politica de peticire " ( adica exact politicile lui Victor Ciorbea si Radu Vasile de mai tirziu ) . 
spre punctul de presiune maxima , Nicolae Vacaroiu s - a dus la Resita , ceea ce va face probabil acum Radu Vasile , cu un petic mai mare si cu un ac de gamalie pentru a cirpi lucrurile pentru alte citeva luni . 
ridicarea de la Brasov mai spune ceva . 
ca optimismul creat de discursul lui Tony Blair si de vizita Papei se termina repede . 
n - au urmat semnale ferme de sustinere , ba a venit si balamucul din citeva banci . 
asa ca spaima de razboiul din Iugoslavia si pasuirea pentru a vedea trecut hopul cu FMI si Banca Mondiala s - au risipit la fel de repede . 
