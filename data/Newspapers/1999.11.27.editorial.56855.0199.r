Dumitru Tataru e un necunoscut . 
daca n - ar fi fost pus la AVAB , ar fi fost luat peste picior de orice precupeata din Piata Matache . 
cine esti dumneata ? 
fara sa scoata vreo legitimatie , Dumitru Tataru ar fi fost strigat printre tarabe , uite uritul ala care zice ca - i de la guvern ! 
de altfel , el s - a remarcat printr - o afirmatie celebra , legata de " gagici " . Ea avea meritul de a ne atrage atentia ca persoana se potrivea cu institutia ca si clopotelul la gitul maimutei . 
a doua iesire in peisaj a directorului AVAB , fost contabil de filatura , s - a petrecut cind a tras jaluzelele institutiei si a zis ca nu mai declara nimic . Dupa mutenia fata de mass - media , Dumitru Tataru a mai avut o interventie istorica . 
el a anuntat ca se opune constituirii unui Consiliu de Administratie la Agentia de Valorificare a Activelor Bancare . 
intr - un comunicat dat alaltaieri , Dumitru Tataru sustine ca Agentia este " organ de specialitate al administratiei publice centrale , cu personalitate juridica , in subordinea guvernului si in coordonarea directa a premierului " . 
mai mult , marea " personalitate " pusa pe urma banilor pierduti zice ca ideea unui Consiliu de Administratie " este indusa cu obstinatie reprezentantilor Bancii Mondiale , probabil de purtatorii de cuvint si interese ale unor grupuri financiare straine de ideea de interes national sau buget de stat " . 
minia lui Dumitru Tataru are tilcul ei . 
cum zice becherul , Agentia e subordonata guvernului si in coordonarea directa a premierului . 
i - o fi sugerat guvernul sa se ratoiasca la Banca Mondiala sau premierul personal i - a soptit ca un Consiliu de Administratie face mai mult rau decit bine ? 
cert este ca un sef al unei institutii subordonate guvernului are o alta atitudine decit acesta . 
ba acuza Banca Mondiala ca promoveaza interese ale unor grupuri straine , ba ca ne arde la interesul national . 
cum sa - si vire dracul - de peste hotare - coada in recuperarea banilor pierduti ? 
in mult - invocatul Consiliu de Administratie de la AVAB nu ar urma sa intre experti de la Washington , Londra si Paris , ci reprezentanti romani de la Ministerul Finantelor , Ministerul Justitiei , FPS si Banca Nationala a Romaniei . 
cu alte cuvinte , Dumitru Tataru ii injura pe americani pentru ca ei cer ca unii de la justitie , de la finante , de la FPS si de la BNR sa - i sufle in ciorba . 
la urma urmelor , ce - i ala un Consiliu de Administratie ? 
e un organism care supervizeaza activitatea unei institutii . 
fixeaza regulile principale de functionare si urmareste aplicarea lor , descarcind de gestiune pentru un an financiar . 
Dumitru Tataru nu accepta acest consiliu pentru ca vrea sa faca ce crede el de cuviinta . 
atita dai , atita tirguim , atita reesalonam , atita valoreaza , du - te sanatos ! 
de fapt , AVAB - ca institutie - trebuie privita cu aceeasi suspiciune cu care trebuie analizate creditele neperformante acordate de banci . 
atita doar ca Agentia poate lichida afaceri oneroase ( adica le poate inchide ) la preturi mult mai convenabile pentru datornici . La mica intelegere sau in alte forme dubioase se pot stinge datorii fabuloase . 
creditele neperformante dispar , creditorii revin pe ocolite in posesia bunurilor , iar statul recupereaza doar un sfert din ce avea de primit banca . 
iata de ce Dumitru Tataru , si daca ar fi din os de sfint , tot n - ar trebui lasat fara control . 
de asta se tem si cei de la Banca Mondiala , de asta se tem si politicienii , si ziaristii . 
riscul ca AVAB sa fie doar o masinarie de albit afaceri necurate exista . 
faptul ca acolo lucreaza nevasta premierului si ca primul - ministru coordoneaza direct activitatea Agentiei nu reprezinta nici o garantie . 
organizatoric vorbind , un Consiliu de Administratie ar fi minima protectie pentru a avea siguranta ca in spatele usilor inchise nu se petrec numere de iluzionism financiar . 
protestul lui Dumitru Tataru poate avea tilc , dar nu logica . 
dupa el , interesul national inseamna sa nu fie controlat asupra modului in care recupereaza creditele neperformante . 
ce zici , Goe ? 
ciudat e si faptul ca el o tine pe - a lui , in vreme ce premierul cauta pe altcineva , ca sa - i lase directorului AVAB si ceva timp pentru " gagici " ( de asta se plingea omul la instalare ) . 
printre numele vehiculate se afla si cel al romano - americanului Dan Pazara , poate unul dintre putinii din Romania care stiu ce - s alea finante , credite si operatiuni de anvergura internationala . 
daca zvonurile din ziare se vor adeveri , atunci chiar ar merita trase clopotele la toate bisericile . 
in sfirsit , in Romania , un profesionist de talie internationala ar fi pus in fruntea unei institutii , fara a mai putea fi trimis cu galeata dupa curent electric . 
