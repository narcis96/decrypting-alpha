putine sint cazurile atit de reprezentative pentru caracterul mizerabil al politicii romanesti ca afacerile SUN OIL si Fabrica de zahar de la Bod . 
ceea ce nu inseamna ca in alte judete n - au fost situatii similare cu participarea unor reprezentanti de frunte ai partidelor din actuala coalitie . Si chiar din fosta . 
atita doar ca in cele doua gainariile sint atit de grosolane incit arata pe sleau modul de a valorifica influenta politica la marea imparteala a fostei economii socialiste . 
din ultimele scandaluri se vede ca buna ziua ca dezbaterile publice , confruntarile de idei , strategiile de reforma sint doar un teatru ieftin , de ochii lumii . 
in spatele lui se desfasoara o batalie crunta pentru luatul de halci . Cit mai mari si cit mai ieftine ! 
sau de pomana . Combaterea coruptiei inseamna sanctionarea acestor incercari , macar a celor flagrante , pentru a - i tempera pe cei mai flaminzi sau pe nesatui . 
or , anticoruptia s - a impotmolit in institutiile statului , in plasa politica si chiar in dirijarea ei exagerata . Anticoruptia s - a domolit si pentru ca a fost prea des un instrument de presiune asupra adversarilor si n - a fost niciodata oarba , cum ar trebui sa fie si justitia . 
spun asta pentru ca mai intotdeauna tintele au fost de la ceilalti . 
sa revenim insa la cazurile SUN OIL si Fabrica de zahar Bod . 
e vorba de doua " tunuri " ( cuvint care defineste loviturile financiare ale tranzitiei ) trase de anonimi in jurul carora se miscau cu oarecare discretie personaje politice din Partidul Democrat . 
cind au izbucnit , partidul lui Petre Roman a fost luat prin surprindere . 
a negat neconvingator si a balmajit - o . 
Corneliu Ruse s - a autosuspendat , iar prefectul Ioan Opris a fost eliberat din functie , la cererea PD , si inlocuit cu un alt reprezentant al aceluiasi partid . In termeni mai simpli , cele doua gesturi echivaleaza cu un fel de a ti se face rusine . 
adica , o practica destul de rara in politica si care , de regula , nu tine mult . N - au trecut doua zile si Partidul Democrat a intors foaia . 
fie s - a gindit ca mai exista si alte afaceri similare , din care vor cadea capete , fie s - a nascut o presiune de jos in sus . Ne lasati sa ne execute fara sa ziceti nici mic ? 
riscul ca asemenea cazuri oneroase sa mai fie date in vileag era enorm si devastator pentru partid . 
si dupa zilele de knock - out tehnic , Partidul Democrat s - a trezit din pumni si a declansat contraatacul . 
nici Traian Basescu , nici Paula Ivanescu n - au scos o vorba despre faptele " eroice " ale celor doi . Ca si cum am fi avut de - a face cu doi viteji ai neamului , cu doua victime nefericite . 
ce conteaza daca la Ploiesti si la Brasov s - au dat gauri de zeci de miliarde ? 
ce conteaza ca oameni ai Partidului Democrat , pusi sau alesi pentru progresul Romaniei , au avut un rol in derularea acestor afaceri ? 
si chiar daca n - ar fi avut nici unul , Petre Roman si conducerea Partidului Democrat ar fi trebuit sa - i sanctioneze drastic pentru ca au fost atit de blegi si n - au vazut ce aberatii se petrec in preajma lor . 
chiar sa - i dea afara . Numai ca asta se petrece intr - o lume normala , dominata de morala si bun simt . 
cum la noi lucrurile stau taman pe dos , in locul unui cutremur in Partidul Democrat , am fost serviti cu declaratii politice isterice , cu calificari de genul " atacuri mirsave " , " comanda politica " , " afacere politica murdara " . 
reactia nervoasa si violenta era un mod de a spune clar " ne retragem de la guvernare " . 
nu mai conteaza daca oamenii Partidului Democrat sint vinovati sau nu , daca si - au facut datoria sau au inchis ochii la faradelegi ! 
important este ca el , partidul , sa nu sufere ! 
si daca i se face o cuta la costumul sau de gala , gata , iese de la guvernare si arunca tara in febra anticipatelor . 
or , asta nu place nici taranistilor , nici liberalilor , nici chiar maghiarilor din UDMR . 
si astfel , peste noapte , Ioan Opris a fost pus in libertate , fraudele vor fi cercetate pina cind ne vom plictisi si vom uita de ele , iar Petre Roman a dat dovada de barbatie in fata unui partid speriat de bombe . 
mai mult , democratii au amenintat ca spun nu stiu ce ! 
ce ? 
si de ce n - o fac ? ! 
daca nu sint atinsi la interes , viata e o enorma prajitura . 
daca ii intrebi de sanatate , se burzuluiesc si invoca razbunarea politica . 
adoptind o asemenea strategie , Petre Roman si partidul sau au mai pierdut citeva puncte . 
Desolidarizindu - se de cei doi , ne - ar fi aratat ca nu au nimic de ascuns , ca , spre deosebire de alti parteneri de coalitie , sint necrutatori chiar si numai pentru citeva semne de indoiala aparute in jurul unuia din echipa . 
or , prin declansarea contraatacului , Partidul Democrat n - a demonstrat decit vointa ferma de a - si apara membrii , ceea ce in ochii electoratului e doar o modalitate de a trage nisip peste lucruri necurate . 
cu SUN OIL si afacerea de la Brasov , Partidul Democrat a suferit cea mai crunta sifonare din perioada guvernarii ! 
dar exact in momentul in care electoratul roman cauta din priviri un partid serios , capabil sa se ridice peste media mizerabila a politicii romanesti . 
