un englishman de partea Romaniei ( II ) 
in articolul publicat in " International Herald Tribune " , Tom Gallagher nu pomeneste de o posibilitate a Romaniei pe care mi - o explica insa in scrisoarea sa din 19 iulie . 
" presedintele dumneavoastra ar mai putea sa solicite unele compensatii din partea SUA . 
economia americana este in expansiune . 
exista chiar o criza a fortei de munca . 
este nevoie de oameni pentru a construi drumuri si case , pentru a sapa santuri , pentru a lucra in restaurante . 
exista o multime de someri romani care pot face toate aceste lucruri si chiar mai mult . 
exista o multime de someri in zonele defavorizate , cum ar fi Iasi , Neamt si Valea Jiului . 
presedintele Emil Constantinescu ar trebui sa ceara un surplus de 50 . 000 de green card - uri pentru a oferi acestor romani sansa sa isi cistige o piine cinstita pe tarimul libertatii . 
acestia ar contribui la dinamica economiei americane , ar putea trimite acasa banii atit de necesari familiilor lor si , in acelasi timp , si - ar largi orizonturile , lucru de care ar beneficia societatea romaneasca . 
daca presedintele Emil Constantinescu se teme sa faca aceasta cerere pentru vize suplimentare , atunci mai bine ati face - o dumneavoastra . 
daca i - ati scrie ambasadorului Rosapepe , sint sigur ca acesta ar fi incintat sa transmita cererea Washingtonului . 
m - am hotarit sa va scriu aceasta scrisoare dupa ce am vazut , in timpul unei vizite de doua saptamini , efectuata recent , modul demn si chiar entuziast in care romanii reusesc sa faca fata greutatilor care se acumuleaza fara incetare . 
Romania merita o pauza dupa 50 de ani de mizerie , represiune si deznadejde " . 
ideea lui Tom Gallagher nu e rea , desi e greu de crezut ca legislatia americana si politica lui Bill Clinton lasa loc unui asemenea favor facut Romaniei . 
cincizeci de mii de green card - uri sau de autorizatii de munca numai pentru romani ar crea dispute interminabile . 
de ce numai din tara noastra ? 
ce cistiga America din asta ? 
de ce n - ar face si alte tari membre NATO gesturi similare ? 
de ce , bunaoara , Anglia n - ar depasi faza discursului entuziast al lui Tony Blair si ar intra in spatiul sprijinului economic ? 
Publicind ideea lui Tom Gallagher o si lansam pe piata si nu ne ramine decit sa asteptam , asteptare care nu ne poate scoate din dilema : a gresit Emil Constantinescu ratoindu - se la Vest sau acesta si - a dat iar cu stingul in dreptul cind a revenit la pozitia indiferentei fata de Romania ? 
asta e dilema romanului , si fara pretentia de a fi rabini , fara incercarea de a raspunde prin alte intrebari si fara sa agream solutiile capro - varziste , pina la urma sintem obligati sa recunoastem ca vina e de ambele parti . 
nici noi n - am stiut sa negociem , nici Vestul n - a vrut sa dea mare lucru . A luat usor si a dat putin . 
niste vorbe goale . In plus , vesticii nu sint prosti . 
stiu si ei ce se intimpla in Romania . 
" Suddeutsche Zeitung " scria zilele trecute ca " civic - liberalii si social - democratii , care de trei ani conduc tara - adica Romania - in mod haotic au avut grija sa produca instabilitate prin politica economica cu suisuri si coborisuri . 
in fiecare luna , ei au modificat legile privind impozitele si investitorii " . 
or , o asemenea afirmatie facuta in Vest nu poate fi nicicum contrazisa de Bucuresti . 
ea poate fi la baza acelei atitudini condescendente a tarilor europene si a SUA fata de Romania . 
incapacitatea noastra de a ne ajuta singuri poate fi socotita principala boala a politicii romanesti si in negocierile cu Vestul , si in dezmortirea economiei . 
si Andrei Plesu declara saptamina trecuta in ziarul nostru ca " problemele cu care ne confruntam au in mult mai mare masura cauze interne decit externe " si ca " a delega raspunderea dificultatilor in care ne zbatem spre exterior nu este o manevra rationala si este , pe termen lung , o manevra perdanta " . 
nu stiu ce soarta va avea propunerea lui Tom Gallagher , englezul atit de atasat de Romania ! 
poate ca nu va depasi raspunsurile politicoase . Dar un lucru devine clar . 
ca merita incercat . Si in exterior , dar mai ales in interior . 
pina la urma , nu 50.000 de permise de munca in America ne pun pe roate , ci mai multa minte in decizia politica si in gestionarea economiei . 
daca nu primim 50.000 de permise de munca , poate reusim sa miscam 50.000 de oameni la " drumuri si case , pentru a sapa santuri , pentru a lucra in restaurante . 
exista o multime de someri romani care pot face aceste lucruri si chiar mai mult " . Culmea , exact in Romania . 
