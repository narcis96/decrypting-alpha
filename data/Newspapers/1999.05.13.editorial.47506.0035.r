cum naiba sa priceapa romanul ce - i cu potopul acesta de acte normative legate de privatizare ? 
care cum a luat puterea le - a mai ajustat nitel , subliniind imperfectiunile , dificultatile si justificind balamucul prin ce - au facut ceilalti . 
Victor Ciorbea a zis ca Legea privatizarii de pe vremea lui Vacaroiu era o calamitate si de schimbarea ei depinde bunul mers al marii imparteli . 
nu si - a asumat bine raspunderea , si Sorin Dimitriu a umblat pe la usi cu alte modificari ale modificarii pentru ca Legea privatizarii , adoptata de guvernul Ciorbea prin asumarea raspunderii ( va mai aduceti aminte bilciul ? ) , a fost gindita fara contributia cerebelului sau . 
ieri , Radu Vasile si - a asumat raspunderea pe modificarea Legii lui Ciorbea , lasindu - ne sa intelegem ca numai asa totul va merge struna . 
daca ne amintim de promisiunile anterioare , atunci e clar . 
va merge ca si celelalte , si la urmatorul guvern o sa ajungem iar in situatia cu modificarea modificarii la imbunatatirea Legii privatizarii . 
trecem peste faptul ca Sorin Dimitriu zice ca modificarile propuse de Radu Vasile " nu accelereaza , ci blocheaza " . 
ori omul are dreptate , ori el functioneaza pe postul de agent acoperit si baga strimbe doar pentru a plati nefericirea sa de mare jucator ajuns cu barca pe uscat ! 
nu ne ramine decit sa asteptam , sa mai luam o data pe barba guvernului o promisiune ce ar putea avea soarta celorlalte . 
despre asumarea raspunderii se discuta de mult , inca de pe vremea negocierilor cu Banca Mondiala . 
Radu Vasile avea un termen . 
modificarile de legislatie erau conditii ale acordului cu FMI si Banca Mondiala pentru ca pe 3 iunie sa putem avea un vot pozitiv la Washington . 
fac pariu ca multa lume n - a inteles mare lucru din aceasta asumare a raspunderii . 
ea nu inseamna o schimbare de fond , o cotitura , ceva care sa ne lase cu gura cascata . 
e mai degraba un snop de chitibusuri din legi . 
abia cu ajutorul unor oameni de specialitate am priceput si noi ca modificarile din legislatie vizeaza simplificari in procesul de privatizare si lichidare , ca se deschide calea vinzarii de actiuni in rate , ca licitatiile vor incepe de la pretul nominal al acestora , ca statul garanteaza investitiile private in firme vizate de procese privind restituirea proprietatii , ca unele societati vor fi privatizate cu ajutorul unor intermediari , ca se vor introduce licitatiile speciale pe piata de capital , ca s - au simplificat procedurile de leasing , ca atributiile Curtii de Conturi au fost limitate si ca s - a renuntat la pretul minim de vinzare a unei societati comerciale . 
cei care se pricep sustin ca aceste modificari tehnice ale legilor vor avea drept consecinta o sporire a vitezei privatizarii si restructurarii . 
daca nu am fi auzit acest argument de cel putin trei ori pina acum , mai ca i - am da crezare . 
asa , nu ne ramine decit sa asteptam rezultatele . 
Tehnicienii zic ca va fi bine , omul simplu zice , pardon Parisul ! 
pe el il lasa rece modificarea articolului 3 , alin.2 , stinga jos . 
ii e perfect lila daca se schimba acela sau urmatorul , atita vreme cit pentru el toate ramin albastre . 
nici nu se bucura si nici nu se supara pe operatiune . Sa - i fie de bine . 
in schimb va zice altceva . 
au modificat sase legi . 
daca aveau nevoie , puteau sa schimbe si douasprezece . 
daca au bagat foarfeca in ele inseamna ca alea ii incurcau . 
altele nu , pentru ca le - ar fi bagat si pe ele in snopul de ieri si le - ar fi uniformizat . 
in consecinta , Radu Vasile a trecut si de ultimul obstacol ce il impiedica sa faca treaba . 
si - a facut echipa pe care si - a dorit - o , si - a rescris legile , n - are decit sa ne arate ce poate . 
dupa asumarea raspunderii de ieri , guvernul Radu Vasile si - a tras ultimul cartus . 
de indata ce va scapa si de motiunea de cenzura , el va fi in situatia de a arata ce poate sau de a fi privit ca un ciine surd la vinatoare . 
cind Radu Vasile a vrut sa - l schimbe pe Daniel Daianu s - a dus cu acesta pe un stadion si i - a zis fostului ministru al finantelor , ma , Dane , daca aperi lovitura de la 11 metri , te las in post , daca iti dau gol , te schimb ! 
si Daianu , in pantaloni la dunga , cu camasa si cravata , i - a aparat premierului o lovitura de pedeapsa . 
bravo , nu te mai schimb azi , te schimb miine ! 
si a doua zi l - a ras . 
cu aceasta asumare a raspunderii , Radu Vasile a trecut in poarta . Lovitura de pedeapsa va fi executata de economia romaneasca . 
