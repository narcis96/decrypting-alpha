sa zicem ca echipa de fotbal a orasului Alba - Iulia merge prost . E pe cale sa retrogradeze ( pe aceasta cale ii uram succes ! ) . 
spectatorii se enerveaza si hotarasc sa o conduca ei . Unul de la mobila va fi antrenor , iar un maistru de la turnatorie va ocupa postul de preparator fizic . 
de a doua zi , cel de la mobila va aplica tehnica de joc cu patru picioare , fiind o tehnica universala . 
patru picioare au si scaunele , si mesele cele mai trainice . 
toate cele concepute cu trei picioare sau cu unul singur se rastoarna mult mai usor . 
iar forjorul va introduce drept exercitiu fizic ridicatul pieselor din fonta . Intaresc si abdomenul , fac si bicepsi , dezvolta si rezistenta fizica , si viteza de reactie ( daca le scapi pe picior te - ai ars ) . 
in ciuda bunei lor credinte , echipa va ajunge de risul lumii . 
mai mult , pentru ca cei doi erau meseriasi de baza , si sectia de mobila , si cea de turnatorie vor suferi din cauza plecarii lor si vor da faliment . 
cam asa stau lucrurile si cu implicarea sindicatelor in politica , anuntata recent de Matei Bratianu , presedintele Blocului National Sindical . 
vicleni ca vulpile , politicienii au inceput sa dea veseli din coada si sa dea tircoale ideii . 
Ioan Mircea Pascu ( PDSR ) , Teodor Melescanu ( ApR ) , Alexandru Sassu ( PD ) si Smaranda Dobrescu ( PSDR ) au si transmis imediat cite un pupic , sperind ca sindicalistii se vor imbratisa cu ei , nu cu adversarii lor . 
de fapt , in capatina fiecaruia s - a aprins o steluta . Daca sindicatele pun oameni pe listele partidului nostru , praf ii facem pe rivali in alegeri . 
dorinta lui Matei Bratianu de a intra in politica este vizibila . 
in fond , nimeni nu - l poate opri sa se reprofileze . 
anii de lupta sindicala i - au ascutit reflexele , i - au imbogatit experienta si nu - i exclus ca liderul BNS sa se creada mai bun decit Lech Walesa . 
e treaba lui . 
dar ideea de a misca sindicatele din pozitia de actor social spre cea de forta politica mi se pare o gogomanie cit groapa de gunoi de la Glina . 
de ce ? 
pentru ca , intr - o democratie , partidele au o patratica , investitorii - o alta , sindicatele joaca alt rol , iar presa - unul total diferit . 
daca federatiile sindicale se arunca in competitia electorala , de ce n - ar face - o si posturile de televiziune , si ziarele , si ziaristii . 
daca Matei Bratianu vrea la partidele social - democrate , de ce n - ar merge Andreea Marin si Florin Calinescu la liberali ( sint oricum mai cunoscuti decit conducatorii sindicatelor si aduc mai multe voturi ! ) ? 
raspunsul e cit se poate de simplu . 
Mustariile nu pot fi amestecate . 
parlamentul si guvernul nu pot functiona democratic sub controlul unora sau al altora . 
Migrari de acest gen , tipic romanesti , au mai fost consemnate in anii precedenti . Miron Mitrea s - a dus la PDSR . 
a reusit el sa impuna din interiorul fostului partid de guvernamint o politica economica mult mai calduta pentru cei de la Fratia ? 
pe naiba ! 
Victor Ciorbea a infiintat sindicatele pro - CDR ! 
si cu ce s - au ales acestea atunci cind seful lor a devenit primar general al Capitalei si , mai tirziu , prim - ministru ? 
cu o sublima indiferenta ! 
de fapt , aceste incercari de anexare a sindicatelor la remorca politica n - au adus foloase decit propriilor lideri . 
au sarit in alta barca , au invocat forta din spatele lor , au ocupat un post important , dupa care au trimis bezele muncitorilor dezumflati . 
pa , baieti ! 
ma feresc sa - mi imaginez cum ar arata un partid de guvernamint dominat de sindicate ! Sau un parlament controlat de acestea ! 
sa nu mai vorbim de celelalte institutii ! Ce - ar fi un Minister al Finantelor condus de Matei Bratianu si o Directie a Vamilor dirijata de Dumitru Costin ? 
un circ si nimic mai mult ! 
logica lui Matei Bratianu , conform careia " fara oameni in structurile de decizie nu aveti nici certitudinea ca partidele isi vor indeplini promisiunile " , schioapata rau din punctul de vedere al mecanismelor democratice . 
amesteca prunele cu ceapa si vrea sa scoata o dulceata de export pe care n - o pot minca nici maimutele . 
Matei Bratianu vrea sa conduca si nu - i ajung votul si dreptul la greva ca sa influenteze fortele politice . 
el vrea si fotoliul de primadona din care sa decida . 
facem asta , facem asta , si acum e rindul vostru , baieti , sa faceti o greva impotriva noastra ! 
miscarea sindicala romaneasca , dupa ce a consacrat citeva nume in cei zece ani de cautari , ar fi in situatia de a se compromite definitiv prin aplicarea ideii paguboase a lui Matei Bratianu . 
experienta si greutatea celor citiva lideri inca nesifonati s - ar duce pe apa simbetei in primele luni de guvernare sindicalisto - social - democrata . 
cal - magarul rezultat nu va ara nimic . 
