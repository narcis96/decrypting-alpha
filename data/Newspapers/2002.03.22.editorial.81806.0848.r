" Trabajo si , samba no " - e concluzia unui banc despre un popor cintaret . 
" sa nu mai dansam atita si sa muncim mai mult " , a fost indemnul conducatorului lor . 
iar populatia , cintind si dansind , a strigat : " Munca da , samba nu " . 
ceva asemanator se vrea si concertul de poimiine din Piata Constitutiei . 
tinerii sa arate ca iubesc muzica si MTV , ca aplauda si tipa la " Mambo No.5 " al lui Lou Bega ! 
deci impartasesc aceleasi valori si au acelasi comportament cu tinerii din America . 
in consecinta , sint tocmai buni de bagat in NATO . 
Megaconcertul se va desfasura cu o seara inainte de inceperea reuniunii de la Bucuresti a† primilor - ministri din grupul celor zece tari care spera sa adere la NATO in aceasta toamna , la Praga . 
vom pleda nu cu folclor , cu olari sau cioplitori si nici cu Dracula sau cu gimnastica . 
acum vrem sa lansam un semnal pozitiv spre NATO si printr - un concert pop . 
puteam sa incercam si cu piine si sare , cu lautari sau cu femei frumoase , cu doine sau cu tipurituri . 
cam tot pe acolo am fi fost . 
probabil ca guvernul n - ar mai fi risipit aproximativ trei miliarde de lei pentru concert ( cu lautarii sau cu folclorul ardelenesc am fi iesit mai ieftin ) . 
de fapt , nu cheltuielile sint o problema . 
abordarea mi se pare paguboasa . 
daca incercam o dezghetare a economiei , o diminuare a coruptiei si o despaduchere de securistii lui Nicolae Ceausescu , probabil ca obtineam mai mult . 
or , aceasta tevatura muzicala , in comparatie cu obligatiile Romaniei pentru Praga , seamana cu o frectie la un picior de lemn . 
cu festivalul Cintarea Romaniei care sa arate fericirea poporului , cu demonstratiile de 1 Mai si cu multe altele din sfera propagandei n - am pacalit pe nimeni . 
cit de folositor ar putea fi un concert pop ( de ce nu e unul de hip - hop ? ) pentru a intra in NATO ? 
au cumva cei tineri obiectii majore fata de integrarea Romaniei ? 
din cite stiu , toata suflarea tarii e de acord cu acest obiectiv . 
ba , daca Ministerul de Externe si Secretariatul General al Guvernului ar fi solicitat ca la 12.00 fix ( amiaza ) tot romanul sa iasa la fereastra si sa strige " Vrem in NATO ! " , ar fi obtinut pe gratis un concert de strigaturi cu 20 de milioane de romani . 
vor asculta premierii invitati la Bucuresti cum Lou Bega cinta " Mambo No.5 " si vor urca pe scena pentru a cinta ei Mambo No.10 ? 
chiar daca ar cinta cu tot cu parlamentele lor , si la Praga tot nu va fi o extindere a NATO cu zece tari . 
nu am nimic impotriva concertului de duminica . 
ba , ii invit pe toti cititorii sa se duca , mai ales ca este un spectacol de multi bani la care se intra pe gratis . 
sint gata sa ma si rog ca acest concert sa contribuie in vreun fel la crearea unei bune impresii si la inclinarea balantei in favoarea Romaniei . 
dar mi se pare o forma utecista , propagandistica si fara substanta . 
nu cu lautari , folclor , telemea , ceapa si muraturi putem convinge ca Romania are o serioasa optiune euroatlantica . 
ne - ar fi mult mai usor cu institutii solide , cu o democratie stabila , cu o economie de piata dinamica si cu politicieni de care sa nu rida si curcile . 
daca Ministerul Afacerilor Externe si Secretariatul General al Guvernului cred ca un concert la Bucuresti poate schimba imaginea ( si soarta Romaniei ) , noua nu ne ramine decit sa asteptam . 
oare n - am fi avut sanse mai mari daca ar fi cintat si Irina Loghin sau Gica Petrescu ? 
