a fost curatat , la Nufarul Justitiei , si celebrul Razvan Temesan . 
cel putin formal , Razvan Temesan nu mai este responsabil de dezastrul Bancorex . 
nici George Constantin Paunescu nu mai are vreun dosar penal . 
mecanismul juridico - politic l - a scos si pe el basma curata . 
ca atare , sintem indemnati sa credem ca Bancorex a picat singura sau , in cel mai rau caz , din vina fostei puteri . 
nu s - au acordat credite neperformante sau pe baza de comanda politica . 
nu Bancorex a fost instrumentul prin care niste fosti privilegiati ai Epocii de aur ( activisti , ofiteri din servicii secrete , clienti politici ) au fost transformati in oameni de afaceri . 
nu Bancorex a fost principala sursa de bani pentru partide politice aflate la putere . 
nu defuncta banca a fost pusculita pentru manevre de tot felul , pentru importuri , pentru cumparare de valuta , pentru proiecte fantasmagorice . 
si lista aberatiilor financiare din aceasta banca poate continua pe zeci de pagini . 
ele sint cunoscute de opinia publica . 
or , prin ingroparea ultimelor dosare ale lui Razvan Temesan si George Constantin Paunescu , autoritatile statului infrunta intreaga societate romaneasca . 
intr - un anume fel , prin scutirea de raspundere a celor doi , Ion Iliescu , Adrian Nastase , Rodica Stanoiu si Joita Tanase vin si spun romanilor : Nu - i adevarat ! 
nimic din ce ati vazut cu ochii vostri nu s - a intimplat ! 
noi am decis ca Razvan Temesan e un mare expert ( inginer ) financiar . 
iar George Constantin Paunescu e omul nostru si , ca atare , cel mai breaz om de afaceri roman . 
pot aceste autoritati , prin decizii ( discutabile ) , sa reabiliteze in forta doi oameni bagati pina - n git in ceea ce s - a numit " coruptia din PDSR " , sanctionata cu pierderea alegerilor din 1996 ? 
poate aceasta sfidare grosolana a bunului simt sa continue prin readucerea celor doi in prim - planul scenei politice fara ca partidul care a profitat sa fie sanctionat de electorat ? 
poate fi  credibilitatea lor reciclata , iar ei livrati strainatatii ca reprezentanti de seama , onesti si eficienti , ai mediului de afaceri din Romania ? 
toate aceste operatiuni atirna o ghiulea de glezna PSD . 
si spulbera increderea in justitie . 
Razvan Temesan , mai nou nominalizat si pe o lista a ofiterilor acoperiti ( ca si George Constantin Paunescu ) , a aparut si pe post de consilier la una dintre bancile lui Sorin Ovidiu Vintu . 
nu e strain nici de " operatiunea RAFO " . 
daca adaugam la toate acestea miscarile rocambolesti cu banii din Bancorex avem de - a face cu un om a carui pozitie nu poate fi explicata decit printr - un statut special . 
ofiter sau nu , Razvan Temesan a executat operatiuni speciale pentru serviciile secrete romanesti , pentru PSD ( pe vremea cind era PDSR ) , pentru grupul Paunescu si pentru Ion Iliescu . 
scoaterea lui din ghearele justitiei pare astfel o decizie venita de sus pentru salvarea celui care a servit puterea intre 1992 si 1996 . 
cit va costa , la urne , curajul nebunesc al PSD de a - i transforma pe Temesan si Paunescu in eroi ? 
