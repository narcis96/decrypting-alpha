" pacientii maninca doar apa fiarta cu orez sau paste fainoase , in centru nu este caldura , bolnavii fac baie o data la trei saptamini si au inceput sa aiba paduchi si riie " . 
concluzia : " Bolnavii sint sortiti pieirii " . 
afirmatia apartine sefei de sindicat de la Centrul de recuperare si reabilitare neuropsihiatrica din Techirghiol . 
a fost transmisa de Agentia Mediafax cu ocazia grevei de ieri . 
am sunat un doctor . 
ce - s aia bolnavi cu deficiente neuropsihice ? Ei , na ! 
asa sint numiti nebunii in mod stiintific . 
adica debili mintal si schizofrenici cu sanse minime de vindecare . 
dar ce - au facut ? 
greva ! 
medicul a amutit . 
si eu . 
apoi a adaugat , vezi ca nu - i frumos sa - i jignesti . 
nebun e un cuvint dur ! 
le cer scuze . 
nu vreau sa - i jignesc . 
dar nici nu pot sa ignor un adevar crunt . 
persoanele cu deficiente neuro - psihice , internate la Techirghiol , impreuna cu salariatii Centrului de recuperare au facut greva . 
au iesit in curtea spitalului , care in cirja , care in carucioare , care cu mingi sau cu tigai , si au protestat , imbogatind harta democratiei romanesti . 
ce vor nebunii ? 
nu rideti , ca nu viseaza nici alta planeta , nici o viata cu concerte si tombole . 
pur si simplu ei vor caldura si putina mincare pentru oameni . 
s - au saturat de orez fiert ( carnea fiind reprezentata doar de pasarile ce trec in zbor peste cladire ) . 
desi oameni cu afectiuni neuropsihice , adica debili mintal , schizofrenici , epileptici , paranoici si alcoolici cronici , ei s - au purtat ca niste domni . 
ar fi putut sa vorbeasca si cu internatii de la Grajduri ( din Iasi ) , de la Babadag si de la Calinesti ( din Palatul Cantacuzinilor , in judetul Prahova ) si toti , impreuna , sa iasa pe strazi sau sa porneasca intr - un mars tacut spre Bucuresti . 
ba , se puteau dota si cu niste pancarte pe care sa scrie " Voi sinteti nebuni ! " . 
ce ar fi de facut ? 
din moment ce societatea nu e in stare sa le ofere decit orez fiert , nu ar trebui sa le dam dreptate ? 
de fapt , care sint diferentele dintre cei care au protestat in curtea Centrului de recuperare si cei de dincolo de gard ? 
nu sint decit doua . 
unii nu au ce minca , dar au certificat de bolnavi psihic , ceilalti au de mincare si n - au certificat . 
putem socoti mincarea factorul care face diferenta ? 
eu zic ca nu . 
si din moment ce nu le putem da de mincare , nu ne putem considera mai buni decit ei . 
as zice chiar ca sintem mai nebuni . 
ba , aceia dintre noi care au putere si nu fac nimic pentru ca nebunii sa aiba macar de mincare , apa calda si caldura pot fi socotiti cazuti in cap . 
mai nebuni decit nebunii cu acte . 
fata de acestia , nebunii din spitale nu sint vinovati cu nimic . 
Dumnezeu i - a impins intr - o alta lume . 
pe cind nebunii nostri cei mari au sedii impozante , soferi , girofaruri , legitimatii imbracate in piele si o armata de slugi . 
demonstratia bolnavilor psihic de la Techirghiol poate fi considerata primul protest al nebunilor la adresa semenilor liberi . 
dar daca analizam bine lucrurile gasim o varianta si mai spectaculoasa . 
stiti care ar fi cea mai originala manifestatie din lume pentru care Romania ar obtine brevet de unicitate ? 
peste citeva saptamini sau o luna , puterea politica sa - si scoata oamenii in strada , in frunte cu numele ei sonore , si sa defileze pe bulevardele Bucurestilor . 
inarmati cu megafoane , cu pancarte si cu steaguri tricolore , politicienii romani sa isi exprime nemultumirea ca au fost alesi intr - o tara care nu - i merita . 
si sa strige in gura mare , dati - ne alta tara si alt popor ! 
