surprinsi putin de valurile provocate de scandalul din ultimele zile , politicienii au reactionat si ei . 
Nicolae Vacaroiu s - a autoinvitat la emisiunea " Frontal " , a lui Ion Marin , pe Romania 1 , incercind sa para un " frontalier " curat si vizionar in fata unui " frontalier " mut de admiratie si slugarnicie . 
Adrian Nastase a dat fuga la Ministerul de Interne pentru a dezbate cu ministrul , cu secretarii de stat , cu unii generali si colonei problema coruptiei . 
evident , multi si - au tinut miinile sub masa pentru ca premierul sa nu vada oarece urme pe ele . 
si cu acest prilej solemn s - a discutat ce e de facut , iar ministrul Ioan Rus si - a luat angajamentul ca subordonatii sai vor face lumina . 
mai sa cadem pe spate la o asemenea promisiune . 
ne - a mai facut - o si Mugur Isarescu pe vremea cind era premier si ii tremurau pantalonii de teama multimii infuriate ! 
si ce - a iesit ? ! 
nu si - a pus si ministrul justitiei armata de scribi sa scrie un plan impotriva coruptiei de ziceai ca - i lucrare de doctorat ? 
si ce - a iesit ? ! 
am picat cu totii pe ginduri , ca Platon ! 
iar acum , cind a izbucnit scandalul cu Banca Romana de Scont , Adrian Nastase s - a dus la Interne sa dea inca un semnal legat de anticoruptie ( sigur a fost de fata si generalul Toma Zaharia ! ) . 
o sa se declanseze o mica circoteca , asemanatoare cu cea impotriva hotilor din conducte . 
ei si ? ! 
va zice romanul ca s - a curatat tara de hotie si de aranjamente ? 
va inmarmuri de admiratie strainatatea ca in sfirsit s - a gasit cineva care sa ia taurul de coarne ? 
ai nostri cei puternici o sa ne traga un bla - bla - bla , iar noi si organismele internationale vom raspunde cu un ha - ha - ha ! 
si gata ! 
adevarul e ca Adrian Nastase nu stie ce sa faca . 
sa se lase muscat de sarpe sau sa ii taie capul ? 
inca nu stie ca prin oras se vorbeste ca nu e strain de tot ce se intimpla , ca suspiciunea se aduna ca apa de ploaie . 
s - ar apuca de retezarea capetelor de balaur , dar cind se uita in ochii fiorosi vede privirea unor prieteni si apropiati . 
ce sa fac ? , ce sa fac ? , pare a se intreba in fiecare moment in care mai afla de vreun interes , i se mai solicita vreo interventie , mai descopera un dalmatian . 
il biruie coruptia daca o infrunta ? 
pierde si partidul sau o mare parte din el ? 
pe citi ar trebui sa - i sacrifice ? 
iar cei care cunosc dramatismul situatiei se intreaba : are Adrian Nastase singe sa inceapa un razboi necrutator ce i - ar putea aduce o credibilitate politica pe termen lung ? 
sau o scalda cu clientela politica si acorda facilitati lui Iacobov si altor prieteni ? 
se imprieteneste cu balaurul si - l " mulge " sau se masoara cu el si isi face un nume pe doua - trei decenii ? 
se pare ca avem de - a face cu o situatie - limita . 
numai daca ne mintim cu totii , 20 de milioane de romani , mai putem zice ca avem de - a face cu o coruptie suportabila . 
cum asa ceva nu se intimpla si , intre noi , prin bucatarii si pe la colturi , vorbim in soapta ca au luat si ala , si ala , si ala , inseamna ca ne apropiem vertiginos de pragul unei explozii . 
cu putina judecata , ne - am da seama ca fenomenul coruptiei ar putea fi chiar detonatorul care ar face mamaliga sa explodeze din nou . 
asa ca intrebarea - cheie in aceste zile e una singura . 
este Adrian Nastase un om de paie ? 
sau nu ? 
