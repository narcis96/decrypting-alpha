multi dintre noi ar fi tentati sa incerce macar cinci minute de bascalie pe seama presedintelui Ion Iliescu si a lui Adrian Nastase , iesiti la plantat de arbori . 
situatia seamana putin cu adoptarea unui maidanez de catre premier . 
si atunci , primul - ministru a facut fericit unul dintre patrupezii de pe strazile Capitalei . 
si acum , plantatul acesta de pomi are in el ceva teatral . 
nici presedintele , nici seful executivului nu sint specialisti in materie . 
nu cred ca au mai facut un asemenea lucru din vremea tineretii lor uteciste . 
spurcat la gura , romanul ar putea zice , am si eu nevoie de citiva puieti sa mi - i puna nea Nelu in gradina ! 
mai sint si ciini vagabonzi . 
mai sint si multe strazi de maturat ! 
mai sint si maidane de curatat . 
de aici pina la ideea ca executivul sau presedintia , sau primaria trebuie sa le faca pe toate nu mai este decit un pas . 
atita doar ca ne - ar fi necesari mii de premieri si cam toti atitia presedinti care sa bata tara cu cazmaua in spinare pentru a o curata sau impaduri . 
gestul lui Ion Iliescu ne - ar putea face sa ridem pentru ca nu sintem obisnuiti cu asemenea lucruri . 
pina acum am trait cu sentimentul ca membrii guvernului sint niste dregatori lasati de Dumnezeu si e o mare cinste sa trecem pe linga ei , daramite sa - i cunoastem sau sa le vorbim . 
de pus umarul la treaba nici vorba ! 
or , in toata lumea civilizata , demnitarii au obligatia sa se poarte ca niste cetateni de rind , dind ei un exemplu si , totodata , un semnal . 
si reginele planteaza un pom , si presedintele SUA impreuna cu secretarii de stat au iesit in ziua libera la curatatul peretilor de graffiti , si alti sefi de state se duc si dau o mina de ajutor la inlaturarea urmarilor de dupa dezastre . 
e vorba despre un exemplu menit a sensibiliza intreaga opinie publica pentru o cauza . 
din acest punct de vedere , plantatul pomilor la Cotroceni si in Piata Victoriei are valoare civica . 
in Romania , nici situatia dramatica a copiilor strazii , nici inmultirea ciinilor vagabonzi , nici reimpadurirea nu se rezolva de la sine . 
e nevoie de imbolduri repetate , de la persoane publice , de la autoritati , de la toti cei care , prin participarea lor , pot contribui la depasirea unei inertii . 
nimic mai simplu decit sa ridem de premier si de presedinte si sa punem actiunea lor pe seama unei campanii ieftine de imagine . 
dar numai atit va ramine daca acest semnal nu va fi inteles in toata dimensiunea lui civica si daca , prin orasele si comunele tarii , prefectii , primarii , sefii de partide si directorii de scoli , preotii si medicii nu vor intelege sa repete gestul si sa contribuie la amplificarea unui semnal . 
putem ride la nesfirsit de actiunea de alaltaieri si , la fel de bine , putem continua defrisarea salbatica a padurilor si distrugerea ecosistemelor . 
putem foarte usor sa transformam Bucurestiul in orasul cu cel mai mare numar de ciini vagabonzi de pe glob si , la fel de usor , putem sa transformam subteranele Capitalei intr - un fel de pepiniere ale salbaticiei . 
nu ne opreste nimeni ! 
dar daca ambitia noastra este sa iesim din situatia critica in care ne aflam , atunci gestul simbolic de alaltaieri trebuie insusit si pus in practica de fiecare dintre noi . 
au adunat destule bile negre si presedintele , si primul - ministru . 
dar actiunea plantarii de arbori e o nota buna , cu valoare simbolica . 
ea nu va depasi insa aceasta conditie daca romanii , in loc sa faca la fel , se vor deda la traditionala bascalie . 
