ca sa putem judeca Acordul de parteneriat dintre PDSR si CNSLR - Fratia ar trebui sa ne aducem aminte de Confederatia Sindicatelor Democratice din Romania ( CSDR ) creata de Victor Ciorbea la umbra Conventiei Democratice . 
si pentru a o explica si pe aceasta , ar trebui sa ne intoarcem si mai mult in timp , la plecarea lui Miron Mitrea de la Fratia la PDSR . 
Miron Mitrea s - a plictisit de soferii sindicalisti si s - a gindit ca e mult mai profitabil in politica . 
ai alta anvergura , pur si simplu conduci si ai putere , spre deosebire de sindicate unde tot protestezi si ceri cite ceva . 
atunci s - a nascut prima apropiere postdecembrista intre un partid si un sindicat . 
sindicatele conduse mai apoi de Victor Ciorbea n - au fost ideea lui . 
vezi Doamne , Victor Ciorbea , ingrozit de starea precara a muncitorilor , s - a gindit el sa - i stringa intr - o miscare asa cum i - a strins Gheorghe Doja pe tarani . 
nici vorba de asa ceva . 
sindicatele lui Victor Ciorbea au fost opera Conventiei . 
Corneliu Coposu si Emil Constantinescu s - au socotit ei ca nu pot sa - l bata pe Iliescu si nici sa infringa PDSR - ul fara sprijinul sindicatelor . 
asa a devenit traditionala o legatura de fratie intre soarece si pisica , o colaborare impotriva naturii . 
ce putea sa le dea CDR - ul sindicatelor in afara de aprobari pentru greva ? 
de unde o leafa mai mare sau macar o butelie ? 
de unde conditii mai bune de munca si viata , cind CDR se pregatea sa restructureze economia romaneasca ? 
adica planuia ( desi n - a avut curajul s - o faca ) sa reduca personalul din marile societati de stat sufocate de pierderi . 
de aici vine discrepanta enorma intre promisiuni si ce a urmat . 
Conventia a plusat pentru a - i urni pe muncitori si pe sindicalisti din mentalitatile lor de stinga si s - a trezit acum in fata unor diferente enorme intre fagaduielile din campania electorala si nivelul de trai scazut - rezultat al guvernarii sale . 
ce - au invatat sindicatele din apropierea Blocului National Sindical de Partidul Democrat si a CSDR de CDR ? 
ca s - au pacalit in alegere ! 
dar n - au invatat ca asezarea la remorca vreunui partid pentru a accede la putere este ca un pahar cu sirop baut pe stomacul gol . 
PDSR speculeaza disperarea oamenilor necajiti . 
le promite marea cu sarea , exact ca si CDR , PD , chiar daca stie sigur ca nu va putea face nimic . 
dar tehnica s - a dovedit ca merita folosita . 
cu sindicalistii a fost debarcat Ion Iliescu , cu sindicalistii sa fie debarcat si Emil Constantinescu ! 
toata operatiunea are doar aerul unei manevre politice . 
cistigi , si pe urma le faci cu mina de la fereastra si muncitorilor , si adversarilor . 
altfel , ce , mai avea nevoie Miron Mitrea de un protocol ? 
nu stie si nu stia el bine ce viata au muncitorii ? 
daca voia si daca putea , nu schimba el ceva in conditia acestora cit a fost PDSR la putere ? 
sau Victor Ciorbea ? 
n - a fost el primul sindicalist ajuns premier ? 
ce bine le - a facut el sindicatelor ? 
dar Conventia si Partidul Democrat , sprijinite de sindicate , au facut vreo isprava pentru acestea ? 
le - au facut cu labuta de la geamul masinii sau , la diverse intilniri , le - au asmutit pe dusmani . 
nimic in plus . 
concluzia e simpla . Muncitorul roman , si daca se aliaza cu partidul lui Bill Clinton , tot nu cistiga nimic . 
geaba " vor colabora in vederea cistigarii alegerilor locale " , nea Gheorghe tot n - o sa vada casa si tot n - o sa treaca de intrarea in primarie . 
degeaba vor coopera la cistigarea parlamentarelor si a prezidentialelor . Mai mult de lumina girofarului , tot nu va vedea . 
acordul acesta semnat intre CNSLR - Fratia si PDSR are doar doua consecinte . 
ii asmute pe sindicalisti impotriva actualei puteri si mai produce niste migrari . 
sefi de la CNSLR - Fratia , satui de soferi si de mitinguri , se muta in parlament sau pe oarece fotolii ministeriale . 
pentru muncitori , rezultatele sint nule . Si pentru maturizarea miscarii sindicale , la fel . 
in loc sa se stringa , sa devina coerenti si puternici pentru a - i presa pe politicieni , indiferent care sint acestia , sa isi vada de treaba si sa nu se tina de prostii , sindicalistii se complac in postura de minge . 
cu ea , politicienii inscriu goluri in poarta adversarilor , cu ea se loveste nesportiv si tot ea este aruncata la cosul de gunoi cind nu mai foloseste la nimic . 
alianta dintre partide si sindicate ramine una dintre marile prostii politice , o manevra ieftina , cu iz de traditie postdecembrista . 
dupa atitea esecuri , muncitorii inca isi mai cauta un stapin politic care sa - i minta frumos . 
