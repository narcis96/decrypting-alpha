din cind in cind , vaca are cite o problema . 
ba cu nebunia , ba cu hormonii , ba cu antraxul . 
si atunci , toata lumea isi aduce aminte de ea , incep sacrificarile , tratamentele , izolarile . 
organismele sanitare si economice din diverse tari folosesc prilejul pentru a se razbuna pe vacile adversarilor . 
in cele din urma , vaca ajunge subiect de negocieri . 
cad la pace , si vaca iese din scena pentru o vreme , dupa care , pe neasteptate , ajunge din nou vedeta de televiziune , vedeta politica si obiect de ingrijorare . 
cam asa se intimpla si cu serviciile secrete . 
din cind in cind vine cite unul si sufla in goarna : serviciile secrete s - au infiltrat peste tot ! 
nebunie ! 
toti se agita , protesteaza , cer verificari si masuri . 
dupa doua saptamini , ca si in cazul vacii nebune sau al bubei negre , totul cade in uitare . 
ultimul semnal de alarma a fost tras de un deputat PDSR - Vasile Matei . 
ce a spus domnul in cauza ? 
vineri , la Radio Europa FM , el a declarat ca are informatii din interiorul SRI cum ca institutia a incercat si cred ca a reusit sa intocmeasca dosare tuturor politicienilor , mai ales liderilor politici . 
tot Vasile Matei a spus , cu aceeasi ocazie , ca parlamentul nu mai exercita nici un control asupra SRI si ca respectivul serviciu , la ordinul unor persoane din conducerea statului , face dosare si ziaristilor incomozi . 
trebuie sa recunoasteti ca o asemenea declaratie pica exact ca si antraxul . 
in plina vacanta , pe neasteptate , cind politicienii romani isi plimba oasele sub soarele fierbinte al verii preelectorale . 
cine este Vasile Matei ? 
a fost deputat PUNR , a fost si prin Comisia de control al SRI si acum este in PDSR . 
si el face parte din acea specie ciudata de politician ciolanar , semanind la caracter cu Adrian Vilau , George Pruteanu sau Octavian Stireanu . 
s - a mutat pentru a ramine in carti . 
cu multi ani in urma , l - am cunoscut pe Vasile Matei la Strasbourg . 
tin minte un singur lucru . 
dupa primele minute m - am intrebat cum Dumnezeu un asemenea specimen este parlamentar roman ? 
nu am inca un raspuns , desi a trecut destul timp , si Vasile Matei a schimbat si partidul . 
faptul ca Vasile Matei este asa cum este nu inseamna neaparat ca el nu are dreptate . 
fiind unul dintre cei care a activat in Comisia de control al SRI , spusele sale trebuie ascultate cu atentie , ba chiar si cercetate . 
daca Vasile Matei ar fi fost un parlamentar serios nu s - ar fi rezumat doar la o declaratie facuta la Europa FM . 
ar fi trimis o scrisoare tuturor ziarelor si televiziunilor . 
iar o minima dovada de onestitate politica i - ar fi cerut sa convoace o conferinta de presa si sa prezinte ziaristilor putinele sau multele probe pe care le are . 
or , Vasile Matei a spus ceva unui reporter si pe urma a disparut in ceata . 
sa fie vorba doar despre o simpla limbarita a parlamentarului clujean ? Sau PDSR lanseaza , prin gura lui , un nou scandal ? 
face galagie in legatura cu serviciile secrete pentru a spune populatiei ca opozitia este persecutata de putere prin intermediul SRI ? 
sau incoerentul deputat PDSR are dreptate ? 
sau a spus el este adevarat , dar nu are dovezi , ori se teme , iar modul sau de a semnala situatia tine doar de neprofesionalism si buimaceala . 
ar fi un risc enorm sa acreditam oricare din aceste posibile raspunsuri . 
fiind vorba despre un parlamentar roman ( e drept , cam sui ) trebuie totusi sa - l bagam in seama . 
in mod normal ar trebui sa asteptam o reactie imediata din partea comisiei parlamentare de resort . 
probabil insa ca membrii acesteia sint in vacanta si nu asculta Europa FM sau n - o asculta pentru ca alearga ca disperatii dupa propriile afaceri . 
in ultimele doua saptamini , Evenimentul zilei a publicat o serie de articole despre afacerile membrilor Comisiei de control al SRI . 
sint impresionante ! 
atit de multe si de diverse incit e greu de crezut ca multi dintre ei mai stiu ce se petrece pe la SRI . 
la fel s - a intimplat si in cazurile precedente , cind Liviu Antonesei , de la Iasi , si deputatul PD , Corneliu Ruse , au vorbit despre chestiuni similare , iar scandalul s - a dezumflat intr - un mod inexplicabil . 
in Bulgaria , Internele au instalat microfoane in birourile unor procurori si demnitari . 
scandalul este enorm . 
in Romania , un deputat lanseaza afirmatii grave si apoi toata lumea tace chitic . 
nici SRI si nici comisia parlamentara nu zice nimic . 
a fost o piscatura de tintar sau trebuie sa ne asteptam ca antraxul sau boala vacii nebune sa loveasca si la SRI ? 
