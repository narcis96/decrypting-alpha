eu , pacatosul si trecatorul , doresc a sti care dintre preoti , incalcind Taina Spovedaniei , s - a dus si m - a turnat la Securitate ! 
preotul , prin vocea sefilor sai si a institutiei din care face parte , spune , nu se poate pentru ca am incalca Sfinta Taina ! 
si apoi , noi , ca biserica , sintem independenti de stat ! 
ce fac atunci eu , pacatosul si trecatorul ? 
inainte de a ma scufunda in neputinta , incerc sa gindesc . 
cum adica ? 
el ma toarna si tot el zice ca aflarea adevarului despre fapta sa e o incalcare a Tainei Spovedaniei . 
pai nu e asta judecata strimba si , totodata , nerusinare ? 
nu el a fost acela care a incalcat mai intii Taina si m - a vindut ? 
nu este fapta aceasta chiar o nesocotire a canoanelor bisericesti ? 
adica o vina pentru care ar trebui raspopit ? 
citi au fost chemati in fata instantei morale a Bisericii spre a fi pedepsiti ? 
eu , pacatosul si trecatorul , n - am auzit niciodata de o asemenea lucrare a Sfintului Sinod . 
dimpotriva , am stiinta doar de refuzul sau de a discuta despre culpa si vinovati . 
noi , credinciosii , pacatosii si trecatorii , trebuie sa credem , sa nu cercetam si sa ne caim in fata Domnului , cainta fiind intiia virtute . 
numai ca , refuzind sa accepte cercetarea dosarelor informatorilor , Sfintul Sinod nu - i indeamna pe ierarhi la cainta . 
parca le cere sa sfideze canonul , iar pe poporul de credinciosi il cheama doar sa ingroape toate adevarurile dureroase si sa stearga , astfel , cu buretele amintirea faptelor josnice ale unor preoti . 
si Sfintul Sinod , si presedintele Romaniei gresesc ( iarta - i , Doamne ! ) cind incearca sa apere facatura prin invocarea autonomiei cultelor ( neamestecul statului in treburile Bisericii ) . 
din interes si cu rea - credinta , acestia incurca treburile Bisericii cu obligatiile cetatenesti . 
daca un preot , fie el si o aleasa fata bisericeasca , loveste un credincios cu masina sau il calomniaza , raspunde el in fata judecatorului ? 
este autonoma orice Biserica , inclusiv cea condusa de Sfintul Sinod , asa cum autonome sint si justitia , si presa , si universitatile . 
dar oricare dintre slujitorii acestor institutii autonome se supune legilor statului . Si preotul , si judecatorul , si ziaristul , si profesorul . 
asadar , pozitia Sfintului Sinod e de doua ori falsa ( iarta - ma , Doamne , dar m - am gindit de zece ori inainte de a asterne lucrul acesta pe hirtie , si alte cuvinte n - am gasit ! ) . 
toata incercarea Sfintului Sinod si a presedintelui Ion Iliescu de a fabrica o aparare pentru preotii - turnatori e falsa , nedreapta si de rea - credinta ! 
intiiul Statator al Bisericii Ortodoxe Romane si Intiiul Statator al Statului Roman si - au dat mina intr - o lucrare strimba . 
amindoi incearca sa gaseasca fundamente teoretice si modificari de legi pentru a netezi calea spre stergerea trecutului . 
Exceptarea preotilor de la Legea deconspirarii dosarelor fostei Securitati , propovaduita de Sfintul Sinod si de Patriarh , seamana ca doua picaturi de apa cu truda presedintelui Ion Iliescu de a incropi , cu ceva timp in urma , o amnistie pentru cei implicati in miscarile de strada dupa ‘89 . 
de buna seama ca , in ambele cazuri , grija cea mare nu este nici pentru credinciosi , nici pentru cetateni , nici chiar pentru institutiile democratice . 
avem de - a face doar cu trufia celor in cauza care cred ca , prin puterea pe care o detin , pot croi masinarii menite a - i spala de responsabilitatea trecutului tocmai pe ei , pacatosii , vremelnicii si prea micii la suflet conducatori de Biserica si de tara . 
