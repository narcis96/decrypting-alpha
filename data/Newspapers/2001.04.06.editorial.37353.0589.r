n - am vrut niciodata sa - mi cunosc viitorul ! 
am crezut ca fugind de asta pot trai sentimentul ca totul depinde de ce fac si de greselile mele . 
dar jurnalistica m - a dus in preajma unei ghicitoare . 
tot timpul m - a batut la cap sa - mi spuna ce ma asteapta . 
de fiecare data i - o retezam scurt . 
cu vremea , ne - am imprietenit si am observat - o mai atent . 
toate propozitiile cu care incercase sa ma ademeneasca le spusese si altora . 
un semn pe partea stinga sau dreapta a corpului , o dragoste esuata , o boala , un bolnav in familie . 
Subiectii , mai ales femei , dadeau ochii peste cap si isi panoramau repede viata , scotind cite o exclamatie de fiecare data cind detaliile se potriveau . 
Ghicitoarea in cauza , personaj cu o inteligenta nativa sclipitoare , ii magnetiza pe toti , ii droga cu privirea si ii darima cu cite un amanunt aflat de la vreo cunostinta comuna . 
dupa ce ii taxa fara mila si le expedia multumirile patetice , ridea de ei cu un cinism exagerat . 
daca vreau , din cei mai slabi fac niste servitori , zicea ea . 
ce pacat ca n - am o casa ca i - as pune sa - mi faca de mincare , sa spele , sa aspire , sa lucreze in gradina ! 
relatia aceasta m - a vindecat pentru totdeauna de dorinta de a mi se ghici . 
chiar daca as avea cea mai vaga curiozitate sa aflu ceva legat de ziua de miine sau daca mi - ar placea sa influentez pe cai oculte nu stiu ce eveniment sau reactie , cind imi aduc aminte de risul ei aproape diavolesc , izbucnit dupa ce clientul inchidea fericit usa in urma lui , imi trece instantaneu . 
nu mai vreau sa stiu nimic . 
prefer sa ma indrept spre ziua de miine ca spre un zid de beton sau sa ma arunc in ea ca intr - o mare intunecata . 
si , cu toate acestea , exista practici oculte , chiar stiinte oculte , exista bioenergia , exista cititul astrelor , ghicitul in plama , exista si forme derizorii de citit in cafea , in carti , in ghioc , o intreaga industrie de descifrare a misterului si de influentare a viitorului . 
am putea expedia toate acestea intr - un capitol marxist . 
n - ar fi corect . 
n - am fi decit marxisti intr - o perioada in care nu ne mai obliga nimeni ! 
pentru unii oameni e tonic sa creada intr - o iluzie . 
le da putere , curaj , le da un sens . 
pentru altii , efectul placebo al ghicitului are urmari extraordinare . 
exista apoi o relatie intre om si timp care n - a fost niciodata descifrata cu mijloace stiintifice . 
daca nu s - a putut dovedi nu inseamna ca nu - i adevarat ! 
cit din toata aceasta industrie este sarlatanie , cit e parapsihologie si cit e autosugestie , numai Dumnezeu stie ! 
si printre toate acestea trec fragili cei care si - au pierdut increderea in ei , cei care se tem de viitor , cei care vor sa traga destinului o plasa , pacalindu - l inainte de venirea momentului fatal . 
un lucru mi - e clar . 
unora le este mai bine si mai usor daca nu cred . 
altora , ghicitul sau vrajile le induc o convingere care le da un sens . 
parca ar primi un supliment de vitamine pentru suflet . 
nici nu mai are importanta daca prezicerile se implinesc , daca sint adevarate , daca raul poate fi indepartat sau nu . 
de fapt , in viata de toate zilele chiar este necesara putina iluzie . 
de aceea , uneori chiar mi - e ciuda ca ma lasa rece si o promisiune dintr - un horoscop , si un ai grija , aruncat de o vrajitoare , si pozitia astrelor in nu stiu ce luna , si semnalele bioenergetice pe care le receptioneaza cineva . 
nu cred in toate astea , desi un strop de speranta cumparata la colt mi - ar putea indulci nitel lumina cruda a diminetii de miine . 
