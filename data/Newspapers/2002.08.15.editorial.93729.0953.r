fara sa vreau , i - am ofensat pe multi dintre fostii detinuti politici . 
mi - am exprimat un punct de vedere legat de ridicarea unui monument inchinat luptei anticomuniste in fosta Piata a Scinteii , azi Piata Presei Libere , pe acelasi loc unde Lenin ne arata viitorul cu o mina pe care se rahateau porumbeii . 
am scris in " Monument inchinat unei iluzii " ( comentariul din 22 iulie ) ca locul si Casa Scinteii , inclusiv cei care au lucrat in ea , nu merita acest monument . Fostii detinuti politici , luptatori impotriva comunismului , sustin insa altceva . 
ei considera ca amplasarea acestei statui in locul cel mai otravit pentru gindirea libera e o razbunare peste vremuri . 
monumentul luptei anticomuniste in Piata Scinteii are un sens polemic si valoreaza cit o revansa luata peste timp . 
e si acesta un punct de vedere care trebuie respectat . 
dupa cum ridicarea monumentului intr - o perioada in care toata puterea e detinuta de cei care au cultivat dispretul fata de idealurile anticomunistilor mi se pare nepotrivita , ca sa nu zic jignitoare . 
la cite prestatii indoielnice a avut Razvan Theodorescu , asta mai lipsea . Sa - si puna la rever o floare care simbolizeaza sacrificiile unor oameni cu coloana vertebrala . 
e prea de tot ! 
e de risul curcilor ! 
dar si la aceasta judecata se poate aduce o obiectie . 
detinutii politici spun ca monumentul e mult mai important decit numele celui care l - a aprobat . 
nu se face din banii acestuia , ci din banii tuturor . 
si apoi , peste ani , cine va mai tine minte cine era ministru al culturii sau premier in momentul in care s - a infaptuit lucrarea ? 
la urma urmelor , si o asemenea perspectiva rezista , desi eu ramin la parerea ca un lucru bine facut , de la inceput si pina la sfirsit , nu poate fi amestecat nici cu personaje indoielnice , nici tratat cu jumatati de masura . 
oricum , pentru toate acestea nu am de ce sa fac un pas inapoi , nu am de ce sa regret . 
greseala a fost alta ! 
am scris in respectivul comentariu ca in Bucuresti n - a avut loc nici o razmerita cum au fost cele din Valea Jiului si de la Brasov . 
intr - un fel , se intelegea ca Bucurestii n - au avut o miscare anticomunista , ca orasul de pe Dimbovita n - a facut decit " s - o scalde " cu diferitele puteri ! 
multi dintre detinutii politici s - au simtit lezati . 
comentariul " Monument inchinat unei iluzii " comitea o nedreptate fata de tot ce s - a intimplat in Bucuresti dupa 1945 . 
puscariile comuniste au fost pline de profesori , studenti si politicieni din Bucuresti . 
rezistenta din munti a fost coordonata tot de oameni care proveneau din Capitala . 
sutele de mii de detinuti politici au incercat sa puna comunismului o stavila . 
au fost infrinti , unul cite unul , intemnitati , torturati , unii dintre ei ingropati in penitenciare . 
ei sint singura noastra scuza in fata istoriei . 
ca n - au izbutit tine de toti ceilalti , de un tirg al istoriei si de complicitatea semenilor care au pactizat . 
tuturor curajosilor din anii duri ai anticomunismului le datoram respect . 
iar subsemnatul , pentru ambiguitatea textului " Monument inchinat unei iluzii " , scuzele de rigoare . 
ramin in continuare la parerile mele legate de amplasarea statuii in fata Casei Scinteii , de pretul monumentului , de oportunitatea oferita lui Razvan Theodorescu si sefilor sai . 
dar niciodata n - am vrut sa las loc unei umbre de dispret fata de acesti oameni curajosi , singurii care s - au opus sistemului . 
lor le datoram toata consideratia . 
iar monumentul ne ajuta sa nu ne pierdem demnitatea . 
