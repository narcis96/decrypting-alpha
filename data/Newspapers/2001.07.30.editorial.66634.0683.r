ramine un mister cum un mascarici cu gura mare reuseste inca sa - i pacaleasca pe romani ! 
de ani si ani , nebunul o tine cu panglicute si cu porumbei scosi din mineca , iar populatia nu s - a plictisit . 
se mai gasesc naivi , disperati si gura - casca fascinati de circ . 
cu amestecul halucinant de minciuni , adevaruri , facaturi si pareri , el stringe lume in jurul rulotei de circar si stirneste emotii si aplauze . 
anul trecut , in campania electorala , mascariciul acesta a avut nerusinarea sa se fuduleasca la televiziune cu titlul Omul Anului 2000 , decernat de American Biographical Institute , scotindu - le romanilor ochii cu o diploma pentru care , de fapt , a platit citeva sute de dolari . 
mascariciul si - a prezentat cu mare mindrie titlul cumparat cu banii echivalenti pretului unei perechi de pantofi si care poate fi obtinut contra aceleiasi sume si de un cal al hipodromului din Ploiesti , ca sa nu mai vorbim de frati - su sau de Bebe Carabina . 
poate ca formularul primit si la redactia noastra ( pe care il prezentam in acest numar ) ii va dumeri pe unii , dupa cum ar putea si sa - l determine pe Gheorghe Funar sa obtina acelasi titlu si pentru citeva femei de serviciu din Primaria Cluj . 
nu ne - a ajuns povestea cu Omul Anului ! 
acum , mascariciul mai face un hocus - pocus . 
ia o comunicare a Curtii Europene a Drepturilor Omului , care zice ca plingerea sa , inregistrata ca orice plingere , va avea parte de o cercetare prealabila ( pentru a se verifica daca nu e vorba de batut cimpii ) , si ne - o vinde drept caz procesual . 
geaba scrie in ea ca un raportor ales dintre judecatori va proceda la o examinare prealabila a cererii dvs . si va face un raport catre Curte cu privire la admisibilitatea cererii . 
el intelege numai ce incape in creierul sau fierbinte . 
astazi , zice Biroul de Presa al PRM , mascariciul va prezenta strategia pe care o va pune in aplicare in acest proces fara precedent cu ample semnificatii interne si internationale . 
comunicatul acesta e mai ridicol decit declaratia unui primar comunal din judetul Vaslui , gata sa expuna strategia razboiului sau contra NATO sau contra Rusiei , in cazul in care una dintre cele doua puteri ar avea chef sa asculte bancuri . 
Vadim rastalmaceste o hirtie banala si o transforma intr - un proces istoric , asa cum Don Quijote transforma morile de vint in uriasi . 
in loc sa - l trimita cineva la Spitalul 9 pentru control sau direct la Balaceanca pentru tratament , multimea se stringe ca la bilci si aplauda facaturile . 
cei mai multi nu vad din acest nou spectacol decit desenele grotesti de pe rulota lui Vadim - femeia - sarpe , ciinele cu aripi , vaca merinos , maimutele cu manusi de box . 
nu - si pierd vremea cu reprezentatia . 
dar sint inca multi care se minuneaza , isi fac cruce si chiar incep sa plinga , indurerati de marea nedreptate facuta mascariciului . 
cum poti sa - i convingi ca femeia n - a fost taiata in doua , ca ferastraul nu i - a retezat mijlocul , ca Vadim n - a fost furat in alegerile din noiembrie si ca a fost Omul Anului cum a fost si maidanezul Bobo Fiara planetei . 
Vadim a mai pus de o reprezentatie ieftina , si multi stau cu ochii atintiti pe el , in timp ce , in centrul orasului , se lucreaza de zor la impartirea banilor . 
