ar fi o iluzie sa credem ca aerul de vacanta se intinde in intregime si peste politica . 
sub comportamentul aparent lejer al politicienilor se ascund pinda , incercarile de a recistiga terenul pierdut si chiar intentia de a mai sapa nitel la pozitia adversarilor . 
unii bat tara in lung si in lat , pe la discoteci , pe plaja sau pe la cite o sarbatoare , in timp ce altii mai toarna putin petrol pe la credibilitatea adversarilor . 
se vede insa ca trei partide sint ceva mai puse pe treaba decit celelalte . PDSR - ul care zimbeste cu gura pina la urechi si doar arata cu degetul , chicotind adeseori , pedistii , porniti si ei intr - un fel de parada a modei cu iz politic , si taranistii , luindu - se la harta , pe zapuseala , de parca ar fi niste copii incaierati la girla . 
taranistii continua fierberea din primavara , si , dupa , toate aparentele , n - au ajuns la nici un rezultat . 
au fost declaratiile lui Radu Vasile , ba legate de presedintie , ba de partidul sau . 
ele au adus destula zarva si de fiecare data s - au incheiat cu pupat Piata Independentei . Si cind a fost vorba despre implicarea presedintelui Emil Constantinescu , si cind " iesirile " au vizat conducerea PNTCD . 
toate infruntarile s - au incheiat cu acea miscare candida a iepurasului care isi curata boticul si priveste tremurind in preajma . Faptul ne duce la o singura concluzie . 
ca nici unul nu e mai tare . Ca nici o tabara nu are suficiente arme si combatanti pentru a o dovedi pe cealalta . 
sedinta de saptamina trecuta a Biroului de Conducere , Coordonare si Control al PNTCD ne - a aratat acest lucru . 
Radu Vasile nu are suficienta putere si sustinere pentru a prelua conducerea partidului , iar , de partea cealalta , " vipera " Remus Opris n - a putut picura suficient venin pentru a - l clatina pe premier . 
geaba a incercat fostul secretar general al guvernului sa preia ceva din tehnicile celebrilor sai inaintasi intr - ale combinatiilor , geaba a misculat el cu principiile lui Machiavelli , tot acolo a ramas . 
Radu Vasile n - a venit la sedinta , iar batrinii n - au avut curajul sa puna piciorul in prag . 
sedinta de saptamina trecuta ne - a mai aratat un lucru . Ca faimosul comunicat de la Neptun a fost o miscare pripita . 
ca in loc sa aduca un folos , el a ramas ca o bila neagra . Atunci Ion Diaconescu si Radu Vasile au dat un comunicat ce a insemnat un pas inapoi din partea premierului , dar si o decizie menita sa tulbure apele in partid . 
nu era de nasul lor , fie el de prim - ministru sau de presedinte al partidului , sa anunte hotariri care puteau fi luate doar de un for al PNTCD . 
un alt fapt extrem de important , poate cel mai graitor pentru electorat , este ca principalul partid al coalitiei aflate la putere se macina singur din interior si nu este capabil sa se concentreze pentru a pregati momentele extrem de dificile din perioada preelectorala . 
dupa semnarea acordului cu FMI urmeaza o toamna economica si sociala foarte grea . 
respectarea acordului cu FMI presupune coerenta si fermitate in guvernare . 
miscarile sociale din toamna , stimulate si de opozitie , ar trebui sa - i gaseasca pe taranisti pe post de piatra de moara sub picioarele guvernului . 
or , ei nu valoreaza mai mult decit un nisip miscator . 
ce va face coalitia in urmatoarele luni , cind interesele partidelor care o compun se departeaza simtitor ? 
si cum se va descurca PNTCD cu atitea tensiuni interne in fata modificarilor de comportament ale aliatilor ? 
e simplu de presupus ca va luneca din barca in barca , din dunga in dunga si , in loc sa mai cistige ceva din terenul pierdut , va pierde si putinul cu care a ramas . 
in plus , acest status quo ne arata aceeasi incremenire pe care a traversat - o si PDSR in ultimele luni in care s - a aflat la putere . Interesele si ambitiile blocheaza orice clarificare si orice tendinta de innoire a partidului . 
nu e rolul unei publicatii sa sustina o aripa sau alta . 
din punctul nostru de vedere , cele doua tabere pot lupta pina la epuizare , pina nu mai ramine decit locul pe care s - au decimat . 
in aceeasi masura , nu putem ocoli sentimentul ca guvernarea se scufunda in timp ce principalii ei actori isi cheltuiesc nervii , timpul si energia pentru a - si regla conturile intre ei . 
