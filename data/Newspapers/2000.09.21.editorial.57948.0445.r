si noi citim ziarele si urmarim programele de televiziune la fel ca si cititorii nostri . 
diferenta vine doar de la faptul ca experienta jurnalistica ne ajuta sa " mirosim " mai repede ce e cusut cu ata alba . 
fiindca nu se leaga cu datele certe pe care le avem . Se bat cap in cap . 
nu se confirma din nici o alta sursa . 
in plus , informatia in cauza pare a servi de minune intereselor unui grup sau unei persoane . 
o alta tehnica de " a pipai " o stire falsa este sa o treci printr - un examen de logica . 
formulezi toate intrebarile posibile si vezi daca povestea ramine in picioare . 
alta metoda poate fi sa dai citeva telefoane unor oameni care au legatura cu subiectul in cauza . 
pe la functionari mici , politisti , vecini , bagatori de seama . 
ce ascund guvernele , ministerele , serviciile secrete , institutiile importante e , de regula , cunoscut de copiii din parcare , de femeile de serviciu sau de soferi . 
daca ai norocul sa dai peste un taximetrist destept , nici macar nu mai e nevoie sa - i chestionezi pe toti ceilalti . 
va mai amintiti de inginerul Popescu , cel care , prin anii ' 80 , a fost aruncat pe fereastra ambasadei romane de la Paris si a fost gasit mort pe trotuar ? 
in " transatlanticul " in care locuiam , din Drumul Taberei , inginerul era cunoscut drept spionul Popescu de la etajul x . 
cind mi - au povestit copiii din parcare , n - am luat - o decit ca pe o gluma . 
abia cind am auzit la " Europa Libera " despre moartea lui am facut legatura cu remarcile micutilor . 
am pomenit despre toate acestea pentru a - i lamuri oarecum pe cititori . 
nu avem tehnici infailibile de documentare , nici aparate sofisticate pentru a determina adevarul . 
putem face doar o munca de documentare , de adunat acte , declaratii si dovezi , si uneori chiar sa tinem cont de zvonuri . 
citeodata dureaza luni intregi si tot nu se confirma . 
alteori , iepurele sare dupa o zi sau doua . 
te trezesti mura - n gura cu documentul care iti lipseste si care iti demonstreaza adevarul pe care il presimteai . 
uneori , sub presiunea timpului se intimpla sa mai si gresim . 
singurul sfat pe care - l pot da cuiva este sa nu se grabeasca . 
mai ales cititorilor , pentru ca ei nu pierd trenul de noapte si nici camioanele care transporta editia . 
ei mai au timp o zi , doua sau o saptamina pentru a - si forma o impresie corecta . Sau macar mai apropiata de adevar . 
acest ghid de bun simt ar putea fi extrem de util acum , intr - o perioada in care populatia Romaniei este bombardata cu tot felul de stiri si declaratii care mai de care mai ciudate . 
Bunaoara , un fost capitan SPP , Catalin Tanase , condamnat in afacerea " Tigareta II " , tot da interviuri prin niste publicatii de gang despre implicarea in contrabanda a oamenilor de la presedintie . 
conform ideilor clasice " nu iese fum fara foc " sau " ceva , ceva tot o fi adevarat " , cititorii ar fi tentati sa creada . 
discutii cu acest detinut lansator de " bombe " au fost inregistrate si pe caseta video si difuzate la TELE 7abc . 
trebuie spus ca autorul interviurilor este una si aceeasi persoana care a izbutit si dialogul cu Gheorghe Trutulescu in timp ce acesta era fugarit de politie prin toata Romania ! 
minima logica ne obliga sa ne intrebam cum a ajuns respectivul individ ( pina la conditia de ziarist ar mai avea de trecut citeva probe , inclusiv una de limba romana ) sa intervieveze un condamnat ? 
noi nu reusim sa obtinem o aprobare pentru a discuta cu vreunul dintre condamnatii in " Tigareta II " . 
cum Dumnezeu cineva din apropierea lui Dumitru Dragomir ( lumpen , dar si codita la " fostii " din serviciile secrete si apropiat al PDSR ) reuseste sa ajunga ? 
chiar atit de mare sa fie coincidenta ca aceasta caseta e difuzata pe TELE 7abc ( baraca media cu firma politica vizibila ) ? 
tot ca dintr - o intimplare , Ion Honcescu , seful Comisiei pentru cercetarea abuzurilor din Camera Deputatilor , preia cauza lansata de condamnat si o transforma in investigatie parlamentara ! 
tot printr - o extraordinara coincidenta , sora liderului sindical Virgil Sahleanu este adusa la TELE 7abc si spune ca de la Iasi veneau genti cu bani la Dragos Constantinescu . 
si alt politician cere o ancheta . 
de ce nu s - a dus femeia la politie sau la Parchet pentru a sprijini cercetarile ? 
hodoronc - tronc , se intilneste cu un politician si ajunge la o emisiune televizata . 
si declaratiile pe care le face acolo " bat " in aceeasi tinta ca si cele ale fostului ofiter , aflat acum in puscarie . Tot prin Tele 7 , tot cu reactii in parlament . 
jur ca nu avem vreo dovada ca sa putem sustine sus si tare ca e adevarat . 
ori ca avem de - a face cu minciuni sfruntate . 
multe lucruri nu se pupa , dar altele se leaga intr - un anume fel . 
parca miroase a campanie vicleana ! 
