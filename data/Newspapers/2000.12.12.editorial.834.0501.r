ceea ce foarte putini ar fi putut crede , cu ani in urma , ca se va intimpla s - a petrecut alaltaieri . 
Ion Iliescu a reusit sa devina pentru a doua ( unii zic a treia ) oara presedintele Romaniei . 
dincolo de context si de cauze , este o performanta ce trebuie recunoscuta . 
chiar si in fotbal , victoria obtinuta prin autogolul adversarului tot victorie ramine . 
si in alte sporturi , trofeul unui turneu se poate obtine si prin neprezentarea in finala sau prin retragerea adversarului in timpul meciului . 
titlul se acorda oricum si se trece in palmares . 
asa si cu Ion Iliescu . 
cine isi va aminti la nesfirsit ca adversarii sai au gresit strategia sau ca Ion Iliescu a devenit presedinte din cauza refuzului romanilor de a sprijini un zaltat ? 
privind peste o cariera politica intinsa pe cinci decenii , putem spune ca Ion Iliescu a reusit sa acopere o gama extrem de larga de discursuri , printre care doua aflate in violenta contradictie . 
iar alegerea de ieri l - ar putea duce in situatia aproape incredibila de a demonstra ca si - a insusit perfect si al doilea tip de comportament politic . 
in tinerete a fost comunist convins , iar la sfirsit de cariera ar putea fi un democrat sadea . 
daca ambitiile sale se situeaza cu prioritate in aceasta zona , prin constante eforturi , in urmatorii patru ani s - ar putea sa ajunga in situatia de a spune ca si - a platit si ultima polita pentru erorile din anii tineretii . 
nu depinde decit de el . 
chiar daca a cistigat cu un procent important , Ion Iliescu nu mai este in situatia votului entuziast din 1992 , nici a infringerii cu tot cu sustinatori fideli din 1996 . 
de data aceasta , el a fost desemnat si de acea parte a populatiei care i - a dat votul in mod calculat si s - a dus sa - l aleaga pentru a bara calea unui descreierat . 
sprijinul acordat lui Ion Iliescu e mai degraba un contract minimal , decit un hotarit suport pentru un mod de a fi in politica . 
l - am putea numi vot fortat . 
dar , spre deosebire de toate celelalte exprimate in anii anteriori in favoarea lui Ion Iliescu , de data aceasta avem de - a face si cu argumentele luciditatii . 
or , luciditatea e necrutatoare . De indata ce dispar explicatiile logice , Ion Iliescu poate pierde in citeva zile procente importante in ce priveste credibilitatea . 
ceea ce presupune ca presedintele Romaniei va trebui sa mearga ca pe sirma . 
Devotatii il vor parasi mai greu . Lucizii , la prima greseala . 
in aceasta situatie , Ion Iliescu are totusi o sansa . 
e impins de istorie pe o cale fara bifurcatii . 
nu are nici o alternativa . 
nu are nici o scapare . 
ba e silit acum sa accepte ca nehotarirea sa din primii sase ani ( 1990 - 1996 ) i se intoarce in brate ca un bolovan . Grea , chinuitoare , aproape imposibil de dus ! 
daca atunci s - ar fi straduit mai mult pentru restructurarea institutiilor statului socialist , azi i - ar fi fost mult mai usor . 
si in cazul sau se poate aplica proverbul celebru , " da - i , Doamne , romanului , mintea de pe urma ! " . 
dosarele pe care le are de rezolvat dupa " stagiul " in opozitie sint mult mai clare . Dar si mult mai grele pentru ca , in cei patru ani cit a stat departe de putere , nivelul de pregatire a expertilor din jurul sau n - a crescut in aceeasi proportie . 
Ion Iliescu mai are un avantaj . 
lumea nu se asteapta la prea multe de la el . 
si in Vest , si in Romania , el a fost denumit " raul mai mic " . 
aceasta porecla ii aduce si pe el , si pe cei care nu - l accepta la dimensiunile modeste ale realitatii romanesti . 
dar de aici incolo se poate creste , se poate construi , ba se pot crea premisele pentru o veritabila surpriza . 
teoretic , se poate . 
depinde doar de capacitatea lui Ion Iliescu de a se desparti de un anume fel de a gindi si de fermitatea cu care se va bate pentru introducerea standardelor occidentale in mecanismele democratice dimbovitene . 
daca el ar reusi sa fructifice aceasta sansa teoretica , deci posibila , ar putea sa - si incheie cariera intr - un mod neasteptat chiar si pentru dusmanii sai . 
ar fi o revansa demna de toata stima si i - ar satisface orgoliul , ceea ce nu - i de colea . 
bunul simt si logica ne obliga sa - i dam o sansa , in ciuda atitor argumente ce vin din trecutul mai indepartat sau mai recent al lui Ion Iliescu . 
tine numai de el ca " inapoi in viitor " sa fie doar o gluma amara , nu o realitate crunta pe care o vom privi cu raceala din acest colt de pagina . 
p . S . Miron Cozma , Gheorghe Funar , Adrian Paunescu , Ion Cristoiu , Corneliu Vadim Tudor , Dumitru Dragomir etc . 
