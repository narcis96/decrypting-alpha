" daca ar fi la mine , la Craiova , nici unu’ n - as ierta , n - as condamna nici unul , i - as impusca pe toti " , zice unul care are pietris in teasta , referindu - se la ziaristi . 
sa citim mai atent . 
Tembelul asta spune daca ar fi la mine , la Craiova . 
ce inseamna asta ? 
ca la Craiova e un fel de rege . 
taie si spinzura . 
face ce vrea . El e stapinul orasului . 
dispune de tot si de toate . 
daca se enerveaza , de ce sa - i impuste numai pe ziaristi ? 
ii aduna pe toti cu partidele politice si - i leaga . 
daca mai bea putin , ii impusca si pe aceia . 
si , la urma , cind nu mai are in ce trage , dar vrea sa se distreze , se apuca sa traga in oameni pe strada cum ar trage in ciori . 
veti spune , cine a fost in stare sa scoata pe gura o asemenea enormitate ? 
fiti linistiti . 
nu e un internat la Spitalul 9 sau la Balaceanca . 
este principalul actionar al clubului de fotbal Universitatea Craiova . 
se numeste Gigi Netoiu , zis mai nou om de fotbal . 
mare eroare . 
Gigi Netoiu a fost unul dintre militienii de trotuar pe vremea lui Nicolae Ceausescu . 
a ajuns la celebra unitate de urechisti ai politiei numita Doi s‘un sfert . 
numai ca , in loc sa stringa informatii , Gigi Netoiu a facut contrabanda cu virf si indesat . 
un transport al sau cu vreo 13 tiruri cu bere si nu stiu cite tiruri cu tigari a fost prins in Padurea Branesti , in timp ce le vamuiau pe sprinceana , si n - a patit nimeni nimic . 
folosind acoperirea pe care i - o dadea gradul si faptul ca reprezenta organul a dezvoltat contrabanda cu tigari , cafea , alcool si bere , firmele sale si ale concubinei fiind campioane la restituiri de taxe . 
e suficient sa ne uitam pe listele sponsorilor de la alegerile din 1996 . 
firmele ghiftuite ale lui Netoiu si ale coanei Joitica apar la PDSR . 
va dati seama cit din contrabanda s - a varsat in campania electorala de atunci . 
si militianul acesta cu creier de gisca s - a extins , devenind mai apoi producator de alcool , geambas de jucatori de fotbal si , in cele din urma , actionar principal la Universitatea . 
nu de mult , gruparea neagra a lui Netoiu s - a intins si la Vincon SA din Focsani . 
stiti cum a mers ? 
struna ! 
a cumparat o firma cu datorii , dar cu depozitele pline de vin . 
a vindut vinul , a facut profit , si acum coana politaiului se invirte pe linga primele doamne din Romania pentru ca statul sa - i rascumpere distileria si budanele . 
aici e buba . 
un neica invirtitor de bani s - a aciuat cu concubina pe linga figurile importante ale tarii si suge cit poate . 
nu - i ajung banii . 
vrea sa faca si ordine in tara , dupa conceptia lui Vadim Bin Laden . 
vrea sa - i impuste pe ziaristi , daca Romania , intr - o buna zi , ar deveni un fel de la mine , la Craiova . 
si pe urma , ca mitocanul ajuns la putere , sa - i bage dupa gratii pe toti cei care cirtesc impotriva sa si a coanei Joitica . 
rau au ajuns urbea si fotbalul craiovean si rau a mai ajuns tara , daca un tablagiu cu doi - trei neuroni , dar multa obraznicie a izbutit sa se catere linga virfurile politice ale natiei si pe urma sa inceapa a da directive de aplicare a libertatii . 
Puschea pe limba , ca sa nu zic altceva . 
