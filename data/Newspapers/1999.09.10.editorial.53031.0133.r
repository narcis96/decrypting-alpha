cind toate televiziunile s - au napustit in Piata Universitatii sa ne transmita in direct marele show al suporterilor , iaca n - a fost nimic . 
spectatorii romani s - au aprins la stadion si n - au vrut sa mai arda a doua oara , in ciuda faptului ca egalul cu portughezii a insemnat obtinerea biletelor de avion pentru EURO 2000 . 
printre imbratisari , pupaturi , lacrimi si felicitari , altceva mi s - a parut extrem de interesant . 
la vestiar , Hagi l - a intrebat pe Emil Constantinescu la ce banca din Romania sa - si depuna banii . 
va imaginati un machedon , etnie aproape geniala in miscarea argintilor , abia iesit de sub dus , luind in fuga un prosop peste mijloc si intrebind tam - nisam de un loc sigur ! 
eu , unul , socotindu - i pe machedoni mai destepti decit par , m - am intrebat unde bate celebrul fotbalist . 
musai trebuia sa se gindeasca la altceva , mai ales ca in materie de afaceri Hagi joaca la fel de bine ca si pe terenul de fotbal . 
n - a fost nevoie sa ma chinui prea mult pentru ca in studioul improvizat de Antena 1 chiar la stadionul Steaua a sosit Mircea Sandu . 
el a dat - o repede " pe copiii acestia " , " dragostea noastra " , " imaginea Romaniei " , " banii lor " etc . 
si in doua minute ne - a lasat sa intelegem ce se coace . 
fotbalistii romani din echipa nationala , mai ales cei care joaca in strainatate , ar dori sa se bucure de anumite facilitati privitoare la investirea banilor in Romania . 
sint bani cistigati in afara tarii , fara nici o legatura cu guvernul , cu economia sau cu Traian Remes . Si , pe deasupra , sint valuta forte . 
ce mai tura - vura ! 
jucatorii din echipa nationala ar dori facilitati fiscale pentru a - si aduce profitul din strainatate . 
situatia nu - i chiar atit de simpla pe cit pare la prima vedere . 
sa luam , de pilda , cazul lui Gheorghe Hagi . 
el a obtinut cele mai mari sume din toata istoria fotbalului romanesc , avind si cea mai mare cota valorica , si o longevitate de invidiat . 
nu e corect sa incercam o aproximare a sumelor cistigate de el in perioada cit a jucat la Real Madrid , Brescia , FC Barcelona si Galatasaray . 
oricum , e vorba de multi bani , obtinuti in afara Romaniei , legal si pe munca . 
daca i - ar fi adus in tara si i - ar fi depus la Banca Albina , ar fi fost descult . 
sa zicem ca Gheorghe Hagi vrea sa investeasca in Romania mai serios . 
asta ar insemna sa intre in malaxorul taxelor pe care le plateste fiecare roman . 
ar albi si el ca si noi , ceilalti ! 
numai ca Hagi , stind mai mult prin strainatate si avind si o diploma de economist , a aflat ca exista in Romania investitori care se bucura de facilitati fiscale . E vorba de straini . 
cei care au venit cu bani mai multi sint scutiti de tot felul de impozite . 
si , din moment ce Hagi aduce banii de afara , de ce n - ar obtine si el acelasi tratament ? 
care e diferenta intre banii lui si banii unui om de afaceri , sa zicem olandez ? 
nici una ! 
e in schimb o diferenta de identitate . 
Hagi are pasaport romanesc , pe cind olandezul , stiti dumneavoastra de care . 
de unde rezulta o diferenta logica . In Romania , in afaceri , e mai bine sa fii strain decit roman . 
mai mult ! Romanul are datoria patriotica de a achita toate taxele imaginate de guvern pentru a astupa gaurile negre din economie , restul raminind pentru cheltuielile publice . 
strainul , chiar daca nu e mare iubitor de impozite , stie ca fac parte din regula jocului , dar nu cotizeaza neconditionat la aceste gropi fara fund . 
automat ajungem la concluzia ca romanul cu bani e cocosat de propriul sau stat , in vreme ce strainul se bucura de un anume rasfat . Ca pentru strain mecanismul e stimulativ ( cel putin teoretic , ca pe urma , dupa ce baga banii , vede el pe dracu' la protap ) , iar pentru autohton e opresiv . 
consecinta unei asemenea judecati ne duce in situatia de a ne cauta cu totii un pasaport de Malta sau de Azore pentru a ne intoarce fericiti acasa . 
situatia se complica si mai tare daca ne gindim la antrenorii echipei nationale . 
Iordanescu si Piturca le - ar fi inferiori ca statut financiar lui Dorinel Munteanu , Hagi , Viorel Moldovan si Gica Popescu . 
e corect sau nu ? 
si ei au adus bani de la FIFA , UEFA etc . 
de ce n - ar avea si ei asemenea facilitati ? 
si daca nu le obtin , de ce nu i - ar trece putin prin conturile unui jucator venit de afara ? 
recunoasteti ca politicienii romani , mari iubitori ai fotbalului pe la care dau cu nasul cind e vorba de galerie multa , se afla acum intr - o mare dilema ! 
pentru ca alaltaseara , Hagi , " imbracat " doar in prosop , dupa ce l - a intrebat pe Emil Constantinescu despre banca , urma sa mai adauge , bine , bine , dar in ce conditii , domnule presedinte ? 
