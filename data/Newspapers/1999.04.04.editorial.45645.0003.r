una dintre regulile cele mai simple de comportament pentru orice persoana civilizata cere sa nu lovesti intr - un om care e in cadere sau se afla intr - o imposibilitate fizica . 
o asemenea norma e valabila si in circiuma , si la tara , si in politica . 
or , infarctul suferit de premierul Radu Vasile ne arata ca atunci cind este vorba de ciolanul gustos al puterii , oamenii sint dispusi sa uite chiar si asemenea lucruri simple . 
nici n - a ajuns bine la spital ca a si inceput biziiala . 
cine sa - l inlocuiasca , din ce partid , daca nu cumva ar putea fi schimbat folosind acest pretext al spitalizarii ? 
comportament tipic romanesc ! 
imediat s - a raspindit zvonul ca Radu Vasile ar fi vrut sa - l lase pe Victor Babiuc sa - i tina locul , in timp ce Emil Constantinescu l - a preferat pe Valeriu Stoica . 
bine sau rau , Valeriu Stoica si - a intrat in piine . 
nu s - a intimplat nimic deosebit care sa justifice reactia taranistilor . 
de ce sa conduca Valeriu Stoica pina la expirarea concediului medical al premierului ? 
n - ar fi mai bine sa trecem la rotatie ? 
conform unor surse , taranistii l - ar vrea pe Dudu Ionescu la rind . 
chiar ne aflam in fata unei lipse totale de umor politic . 
premierul e in spital , balamucul din Iugoslavia e in toi , iar taranistii , dupa framintarile pe care le au si guvernarile mediocre de pina acum , vor sa mai scoata un prim - ministru de proba . 
in primul rind ca e vorba de coerenta . 
daca se tot rotesc , si invirtirea oamenilor pe scaunul de premier devine regula , ar trebui sa ajunga cu totii acolo . 
dar nu la o saptamina , ca nu apuca ! 
sa se schimbe din doua in doua zile , sa prinda si UDMR - ul cite o zi sau doua . 
si pentru ca partidul lui Sergiu Cunescu e mai mititel ar trebui sa aranjam sa aiba si el un premier macar de la trei dupa - amiaza pina la miezul noptii . 
o alta chestiune a disputei tine totusi de legalitate . 
primul - ministru este inlocuit de unul dintre ministrii de stat sau poate fi inlocuit si de un ministru sau de un secretar de stat ? 
daca se poate si cu secretarul , atunci de ce n - ar conduce si un director general de la Externe ? 
citeva lucruri tot ne sint clare . 
boala lui Radu Vasile nu ne - a aratat doar slabiciunile motorasului sau , ci si slabiciunile cabinetului minat de ambitiile ieftine din coalitie si de contradictiile care o inconjoara . 
iar Radu Vasile nu e Boris Eltin , sa fie tinut pe pilule si sa guverneze din spital . 
daca sta prea mult deoparte , se inteteste cursa , iar purceaua se urca in copac . 
or , aceste pretentii de a lua locul lui Radu Vasile ar trebui temperate imediat . 
nu pentru ca am avea un premier genial care trebuie aparat cu orice pret . 
e vorba si de alte ratiuni . 
a declansa acum o batalie pentru ocuparea postului de prim - ministru ar fi egal cu o inconstienta . 
nu ne permit situatia din Iugoslavia si nici procedurile aflate in plina desfasurare pentru semnarea acordurilor cu Fondul Monetar International si Banca Mondiala . 
vreau sa precizez un lucru . 
nu cred ca mai exista multi sustinatori ai acestui guvern , mai ales dupa lunile pierdute anul trecut si dupa atitea semne de nehotarire . 
demonstratiile din ultima vreme ne - au aratat clar ca guvernul Radu Vasile si - a consumat mai toata credibilitatea si ca el a intrat intr - un fel de calendar al debarcarii . 
atit cit a putut , cabinetul actual a facut macar citeva lucruri si este dator sa treaca si acest ultim obstacol - semnarea acordurilor vitale pentru finantele Romaniei . 
are sau nu sanse , e o alta poveste . 
unii zic ca da , altii ca nu . 
cum Romania asteapta cu sufletul la gura banii ce urmeaza acestor acorduri , ea trebuie sa incerce sa le obtina in actuala formula de guvernare . 
schimbarea premierului si intrarea in faza complicatelor proceduri de negociere ar duce - o in mod obligatoriu la pierderea avantajelor ( mici , dar avantaje ) obtinute de la organismele internationale . 
iata de ce , macar din punct de vedere politic , guvernul Radu Vasile ar trebui lasat in pace pina la inceputul lunii iunie . 
la o asemenea atitudine ar mai trebui adaugata si reactia sindicatelor . 
daca discutiile vor fi formale , si centralele sindicale nu vor accepta acest termen din iunie , guvernul Radu Vasile ar putea cadea sub presiunea sindicala anuntata pentru luna aprilie . 
politicienii mai pot fi convinsi cu putin efort . Cu sindicatele e mai greu . 
omul simplu nu se emotioneaza cind aude de FMI si Banca Mondiala . Nici nu prea intelege si nici nu - i pasa . 
asa ca durerile lui Radu Vasile tin de doctori , dar mai tin si de sindicate , si de nemultumirile celor multi . 
