cind am scris " Sansa si prejudecata " n - am vrut sa te ranesc in nici un fel . 
nu mi - am dorit sa conving pe nimeni sa se intoarca in tara . 
nici sa subtiez numarul celor care se gindesc sa plece . 
ar fi fost o naivitate sa ma pun impotriva valurilor vietii ! 
in acelasi timp , nu pot sa - ti ascund ca m - am saturat sa aud la nesfirsit " ma duc " , " plec " , " ma car " , " aicea nu e de trait " . 
pe tarani , pe someri , pe mineri chiar ii inteleg ! 
n - au din ce trai si pe aiurea s - ar multumi cu orice fel de munca . 
am si scris o data , plecati ! 
nu e nici o nenorocire . 
cistigati bani , ii aduceti in tara , invatati sa munciti si " importati " , fara sa vreti , si economie de piata , si democratie . 
reactia mea nu ii viza pe acestia , nici pe domnisoarele care pleaca sa danseze pe cine stie unde si viseaza sa se marite cu unul cu iaht si elicopter . 
m - a contrariat dorinta de a pleca a celor pe care i - am simtit ca ar putea reusi chiar si in nenorocita asta de tranzitie . 
poate ca multi sint contaminati de plecarile altora . 
poate ca unii sint exasperati de " frumusetile " din institutiile patriei . 
si au cedat nervos . 
Acelora voiam sa le transmit un semn de incurajare . 
as fi vrut sa le spun sa mai incerce o data . 
pentru ca se poate ! 
e drept ca pretul este enorm . 
iti vine sa spargi usile la care bati degeaba , sa intepi pina la singe nesimtirea functionarului , a controlorului , a politaiului , a politicianului cind stii ca solicitarea ta este si logica , si simpla si legala , iar  el te poarta pe drumuri doar ca sa - ti scuturi buzunarul . 
sau doar de - al dracului ! 
in Romania , pentru a reusi , iti trebuie nervi si oase , incapatinare de catir , iuteala de vulpe si , pe linga un trup ascultator , mai ai nevoie de zile lungi de 30 - 40 de ore , puterea de a infrunta singuratatea si lipsa de bun simt , plus un lob atrofiat in emisfera care gazduieste bucuria si placerea . 
atunci , daca adversarul ( sau puterea ) nu te striveste cu tancul , sigur reusesti . 
iti dau in scris ! 
am revenit la subiect , stimulat si de cele 150 de mesaje primite ( plus 15.000 de cititori pe Internet ) . 
cele mai multe sint din strainatate . 
nu stiu daca injuraturile sint de la tine sau de la cei de acasa . 
fii linistit ! 
si ele mi - au provocat ginduri bune . 
le - am luat tot ca pe o incercare de a scapa de suferinta pricinuita de ceea ce se intimpla in tara . 
dar si celui care a fost necrutator cu buna mea intentie i - as spune acelasi lucru . 
oricit de departe ai pleca si oricit de bine ai reusi , de blestemul dulce - amar al Romaniei tot nu vei scapa . 
ti - a fost injectat o data cu nasterea si piere abia dupa ce ti se stinge numele . 
din punctul acesta de vedere , chiar nu ne deosebeste nimic ! 
daca ai plecat , umbla sanatos ! 
bucura - te de viata si , din cind in cind , mai da o raita pe acasa ! 
poate s - a schimbat ceva in tine sau in locurile de unde ai plecat . 
sau numai asa , ca sa nu uiti cine esti . 
daca iti faci bagajele , urmeaza - ti gindul ! 
daca te - ai saturat , stai cu ochii pe harta si eziti sa alegi un loc , atunci asculta - ma bine . 
stringe din masele , injura doua zile la rind si mai incearca o data ! 
iti spun sigur ca va fi ingrozitor de greu , dar se poate ! 
asta e marele cistig . 
si nu uita un lucru , vorba lui Constantin P . 
Kavafis : " Noi locuri nu vei afla ! 
prin orasul in care ai copilarit vei umbla mereu . 
in orice loc din lume te - ai duce , viata la fel ti - ai fi distrus - o " . 
si daca pe acolo vei avea succes , gindeste la un lucru ! 
inseamna ca - ti era dat sa fii victorios si la tine acasa ! 
