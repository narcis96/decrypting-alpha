ca popor mindru si necorupt , ar trebui sa protestam vehement la adresa campaniei de defaimare pe care o duce Bulgaria in ultimele zile . 
evident , reactia nu ar trebui sa vina de la badea Gheorghe , cel care paste oile pe pantele insorite ale Muntilor Carpati . 
in cel mai rau caz , el ar putea sa - si faca palmele pilnie in dreptul gurii si sa strige , bai , bulgari cu ceafa groasa , ati trimis la noi tigari BT pline de cotoare de tutun ! 
dar nu l - ar auzi nimeni si nu e treaba ciobanului sa contracareze zisele bulgarilor . 
reactia ar trebui sa vina de la autoritati . Adica , de la Nini Sapunaru . 
seful Directiei Generale a Vamilor ar trebui sa sara ca ars . 
dragi vecini , cum au ajuns 58 de avioane cu tigari pe Aeroportul Militar Otopeni cind noi am depistat numai " doua - trei Tigarete " ? De unde ati scos voi 58 de transporturi ? 
le - ati trecut la tigari si pe cele cu guma de mestecat , si pe cele cu lapte de pasare ? 
cum isi permite seful vamilor din Bulgaria sa spuna ca in contrabanda de la granita cu Romania sint implicate si Serviciile Secrete romanesti ? 
nu va e putin rusine ? ! 
sa zicem ca Nini Sapunaru e mic si tace chitic . 
iar bulgarii sustin ca nici mai mult , nici mai putin de 58 de avioane cu tigari de contrabanda au tras pe Aeroportul Militar Otopeni . 
pai , nu - i asta o jignire fara margini a Armatei Romane ? 
nu iese ea , prin aeroportul militar , ca mare participanta la o operatiune de contrabanda internationala ? 
asa cum au protestat politicienii si ofiterii superiori la jignirea cu marirea lefurilor ca forma de mituire , de ce n - ar sari in sus ministerul de resort sa spuna ca bulgarii bat cimpii ? 
de ce nu protesteaza seful Statului Major al Aviatiei si Apararii Antiaeriene , generalul Gheorghe Bucse ? 
cum sa vina 58 de transporturi cu tigari pe Aeroportul Militar Otopeni ? 
sinteti nebuni ? 
ce , un aeroport militar e o cirnatarie sau o fabrica ilegala de alcool sa nu stim ce intra si ce iese ? 
sa zicem ca Armata va protesta pentru ca a " raportat " si atunci cind a fost semnalata prima operatiune " Tigareta " , afirmind ca nu s - a intimplat nimic deosebit . 
sa presupunem ca generalul Bucse va reactiona si el . 
dar , pentru ca generalul nu poate fi convingator , a fost suspectat de implicare si a fost scos din cauza aproape inexplicabil . 
tot nu conteaza , mai ales ca , pe baza de merite , la putina vreme dupa " Tigareta 2 " , a fost avansat in grad . 
consilierul prezidential Dorin Marian ar trebui sa ridice si el vocea . Este responsabil de Servicii Secrete si de Aparare . 
cum sa tolereze o asemenea afirmatie grava , menita a sifona domeniile de care raspunde ? 
stirile care vin din Bulgaria privitoare la cele 58 de transporturi cu tigari de contrabanda sint de natura a redeschide subiectul . 
din moment ce companiile aeriene bulgare , adica transportatorii tigarilor la Bucuresti , vorbesc despre contracte si zboruri inregistrate cel putin in tara vecina , inseamna ca nu - i de gluma . 
dar nici loc de contestatii romanesti nu prea este . 
riscul ar fi ca , la prima reactie oficiala , de negare a podului aerian de tigari , bulgarii sa faca scapate vreo citeva documente , si autorul dezmintirii sa se umple de ridicol . 
in plus , informatiile din Bulgaria despre anvergura contrabandei din perioada 1997 - 1998 ( pina la scandalul " Tigareta 2 " ) ne obliga sa ne intrebam ce ancheta s - a facut in instrumentarea cazurilor deja cunoscute ( 25 martie si 16 - 17 aprilie ) ? 
in acest colt de pagina am scris de mai multe ori despre contrabanda desfasurata la Baneasa si Otopeni pe parcursul a cinci - sase ani . 
nimeni n - a extins cercetarile , de parca toti cei implicati ar fi intrat in mormint sau ar fi disparut din Romania . 
chiar n - a vorbit nimeni in cursul anchetelor despre traficul cu tigari de pe cele doua aeroporturi ? 
nici o femeie de serviciu , nici un vames fraier , nici un politist bleg ? 
sau n - a vrut nimeni sa - i asculte ? 
iata ca , atunci cind ne asteptam mai putin , bomba vine de la bulgari . 
ei pomenesc de 58 de transporturi si ne fac si un calcul . 
un milion si jumatate de dolari - profit la fiecare cursa . 
ceea ce inseamna cam 80 de milioane de dolari manevrati pe sub masa , pe sub nasul vamii , al Serviciilor Secrete , al autoritatilor militare si aeronautice ! 
suma e prea mare ca sa o putem trece sub tacere , iar informatiile sosite din Bulgaria - prea grave pentru a fi tratate cu nepasare . 
intrebarea este una singura : le da mina autoritatilor de la Bucuresti sa nege cu vehementa si convingator tot ce s - a afirmat la televiziunea bulgara ? 
pot Serviciile Secrete romanesti sa conteste cu aceeasi putere acuzele facute de seful Directiei Generale a Vamilor din tara vecina ? 
desi nu stiu cum va evolua Afacerea " Tigareta 58 " , oricum este nevoie de o pozitie oficiala . 
un singur lucru incepe sa - mi fie clar . 
abia acum inteleg de ce colonelul Ion Trutulescu era atit de vesel si optimist la procese . 
stia el ceva care noua ne scapa printre degete . 
