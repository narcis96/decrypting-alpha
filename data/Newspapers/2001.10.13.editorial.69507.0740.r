gestul parlamentarilor PNL , PD si UDMR care au refuzat sa faca parte dintr - o delegatie alaturi de Corneliu Vadim Tudor este o floare rara , peste care nu se poate trece cu senila . 
o calatorie in Japonia nu e de colo . 
nu pica in fiecare zi . 
iar pentru citi amatori de chilipiruri sint printre politicieni , aceasta atitudine este de - a dreptul surprinzatoare . 
sa renunti la un avantaj cu care nu te intilnesti decit rareori in viata , numai si numai din respect pentru o idee , chiar merita toata consideratia . 
culmea este ca refuzul unora de a intra in aceeasi troaca alaturi de Vadim s - a lovit de gindirea lui Nicolae Vacaroiu . 
in primul moment , fostul prim - ministru , presedinte al Senatului , a scaldat - o . 
ca nu este treaba lui sa se amestece in decizia grupurilor parlamentare . 
ce n - a spus Nicolae Vacaroiu este altceva . 
ca el s - a inteles intotdeauna bine si foarte bine cu Cornel . 
un anume mod de a vedea socialist o perioada istorica plus un fel asemanator de a intelege trecutul i - au legat intotdeauna . 
cind si - a dat seama ca scandalul ia proportii , Nicolae Vacaroiu a intors - o , cu precizarea ca , de data aceasta , am fost mai destept decit saptamina trecuta . 
de ce s - a schimbat presedintele Senatului ? 
l - a convins Ion Iliescu ? 
l - a convins partidul ? 
in acel moment , Nicolae Vacaroiu nu auzise ce avea sa spuna dementul in conferinta de presa de ieri ( Vacaroiu , acest nenorocit , ca toata gasca de la putere ; Vacaroiu e singurul demnitar al statului care nu stie sa spuna in engleza nici macar apa . 
el moare de sete , dar ar bea votca ) . 
de ce nu a imbratisat presedintele Senatului , din primul moment , atitudinea parlamentarilor care refuzau compania nebunului ? 
raspunsul ar trebui cautat in mentalitate . 
este vorba despre generatia seniorilor din PSD , din care fac parte si presedintele Senatului , si presedintele Romaniei . 
diferenta intre dementul de la Romania Mare si batrinii din PSD nu este foarte mare . 
tine numai de limbaj si de datul in stamba . 
pe fond , apropierea e mult mai mare decit ne - am imagina . 
si in evaluarea lui Ceausescu , si in intelegerea economiei romanesti , si in solutiile de salvare a mamutilor industriali , si in materie de responsabilitati si vinovatii ale Securitatii lui Nicolae Ceausescu . 
Vacaroiu , catastrofal in discursurile de premier , s - a dovedit un om politic capabil sa evolueze intre anumite limite . 
insa nu intr - atit incit sa inteleaga si sa accepte toate mecanismele complicate ale economiei de piata si ale democratiei contemporane . 
le fluiera aproximativ corect , uneori chiar altfel decit le are in cap , dar in cele din urma se vede ca e de moda veche . 
se adapteaza el cit se adapteaza , dar o saminta din ce a fost tot ramine . 
si acelasi comportament poate fi observat si la altii . 
Nicolae Vacaroiu poate fi fericit ca asemeni lui gindesc si alti colegi de partid ( cam de aceeasi virsta sau mai batrini ) , inclusiv generali si colonei din politie sau procurori importanti din Parchetul General ( cei care fac pierdute mai toate dosarele lui Vadim ) . 
si atunci , de ce a sucit - o Nicolae Vacaroiu ( incasind - o ca un oarecare ) ? 
dupa parerea mea , nici PSD si nici Ion Iliescu nu l - au clintit . 
mai degraba , un binevoitor i - a spus : Nea Nicule , mata n - ai aflat ca ambasadele Uniunii Europene din Romania refuza sa mai aiba vreo legatura cu Bin Laden - ul de Dimbovita ? . 
