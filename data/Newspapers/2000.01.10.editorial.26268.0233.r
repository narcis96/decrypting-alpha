cind am aflat ca o femeie a murit de foame in centrul unui oras ca Aradul am cazut pe ginduri . 
cum dracu' ? 
stirea este socanta , si pentru multi arata ca un inceput de Somalia . 
intr - un virf de munte , intr - o casa izolata , un om chiar poate muri de foame daca nu e in stare sa coboare din pat . Dar si pe acolo mai trece un padurar , un cioban , un iubitor de munte . 
in centrul Aradului insa , e prea de tot . Si cu o fetita de 11 ani in casa , care putea merge pe la vecini , pe la colegi sa spuna ca mama ei moare de foame . 
oricit de mult a scazut nivelul de trai , oricit de multa saracie a adus tranzitia , chiar subnutritie in unele cazuri , decesul prin inanitie e totusi departe . 
Romania e o tara ortodoxa . 
de fiecare data cind am publicat detalii despre drama unui compatriot aflat intr - o situatie - limita , reactia a fost impresionanta . 
chiar simbata , dupa articolul despre Mihai Enciu , zeci de romani ne - au telefonat sau ne - au trimis mesaje prin Internet pentru a - si oferi sprijinul . 
om fi noi un popor caracterizat adeseori prin talentul mincatoriei . Dar exista un spirit crestin , si in situatii dramatice ne stringem in jurul celui lovit de soarta . 
atunci cum s - a putut intimpla nenorocirea de la Arad ? 
am cerut corespondentului nostru sa cerceteze in amanunt situatia . Si am dat peste oameni indignati de stirea difuzata de " Observatorul " Antenei 1 . 
Maria Ionescu din Arad era bolnava de cancer de mai multi ani . 
stiau si vecinii , si colegii fiicei ei , chiar si mama Mariei Ionescu , care a pierdut hirtiile pentru dosarul de ajutor social . 
iar cele doua femei , plus fetita , desi traiau in saracie si mizerie , aveau parte totusi de un minimum de sprijin din partea celor din preajma : vecinii le - au dus de mincare , vecinii le - au facut brad de Craciun si tot ei au strins mina de la mina ca sa adune banii pentru inmormintare . 
povestea Mariei Ionescu , bolnava de cancer pulmonar , e dureroasa . 
ea poate fi un blam la adresa asistentei medicale care nu ajunge sa acopere si nevoile oamenilor saraci . 
decesul Mariei Ionescu pune chiar o problema pentru Ministerul Sanatatii si pentru primarii , chiar pentru societatea civila . 
cine ii ajuta cu medicamente pe cei foarte saraci care nu au bani pentru tratamente scumpe , in asemenea cazuri incurabile ? 
si cine organizeaza o minima asistenta sociala si ofera putina alinare ? 
cazuri ca al Mariei Ionescu trebuie sa mai fie . Iar Romania , in nebunia tranzitiei , inca n - a gasit solutii pentru asemenea drame . 
de la aceste neajunsuri pina la comertul ieftin facut cu sentimentele telespectatorilor e totusi cale lunga . 
Daciana Cordos , corespondenta locala a postului de televiziune , a socotit ca va cistiga in impact daca exagereaza , iar redactorii de la stirile Antenei 1 au redat - o ca atare : Romania a decazut atit de mult incit a intrat in faza deceselor prin inanitie ! 
daca ar fi vorba de o simpla greseala jurnalistica , treaca - mearga . 
" Chifle " de acest gen ni se intimpla tuturor . Ba din dorinta de a cistiga in competitia acerba din mass - media , ba sub presiunea timpului , ba din goana dupa senzational . 
ele sint regretabile . 
modul de abordare a cazului femeii de la Arad nu e doar o eroare gazetareasca , scuzabila in cele din urma . 
mai e si o politica . 
de ceva vreme , mai ales de cind Dan Voiculescu a semnat protocolul de cooperare la alegerile locale dintre PUR si PDSR , Antena 1 se poarta de parca ar fi organul de presa al Partidului Socialist al Muncii , condus de Ilie Verdet . 
tot ce tine de economia de piata , de guvern , de parlament , de sansele Romaniei , totul e jale ( mai putin Ion Iliescu si PDSR ) . 
si drama de la Arad a fost prezentata ca un strigat disperat . 
fratilor , am inceput sa murim de foame din cauza lu' astia care ne conduc . 
pe vremea lu' Ceausescu nu se intimpla asa ceva ! 
e ciudat cum o atitudine de stinga exagerata se instaleaza pe zi ce trece la un post de televiziune detinut de unul dintre cei mai prosperi oameni de afaceri ai Romaniei ( care tocmai se pregateste ca , in colaborare cu alte firme romanesti , sa cumpere un pachet de actiuni important la ROMPETROL ) . 
prea miroase totul a inmormintare si a pesimism umflat cu pompa ca sa nu ne oblige sa ne intrebam un lucru : a ajuns Romania tara in care trebuie sa ne pregatim sa stingem lumina si sa plecam rapid sau ne aflam in fata unei campanii electorale mascate in care dracul si - a bagat coada ? 
