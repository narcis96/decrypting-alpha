cinci tineri care nu conteaza ( intre care Stelian Tanase , cazut ca musca in lapte ) au initiat o scrisoare catre liberali prin care isi exprima ingrijorarea fata de soarta liberalismului romanesc si cheama la buna intelegere . 
pornind de la asta , Grupul pentru Dialog Social ( numit mai departe GDS ) a initiat o dezbatere intre partile aflate in lupta , moderata de figuri mai mult sau mai putin reprezentative ale gazdelor . 
la GDS , in fata camerelor de luat vederi , liberalii s - au facut de cacao ( cum zice romanul ) . 
au reusit ca dintr - o singura miscare facuta fara cap sa transforme disputa lor intr - un scandal national . 
era ca si cum o familie aflata in virful unei perioade de criza ar fi chemata de rude la o mediere sub lumina reflectoarelor . 
rezultatul : catastrofa ! 
in acest moment , tensiunile dintre liberali au iesit in piata publica si nu mai pot fi controlate de nimeni . 
din senin , unul dintre capriorii pe care se rezema baraca opozitiei s - a cracanat si da sa se rupa . 
sa fie numai jocul sortii , al mindriei si al disperarii ? 
sa fie mina partidului de guvernamint ? 
e ciudat cum unii acuza actuala conducere liberala ca partidul n - a crescut decit cu patru procente , in timp ce ei n - au facut nimic ! 
tot ciudat e faptul ca aceasta tulburare pare a trimite si la vanitatile unora pe care alegerile din toamna lui 2000 i - au scos din politica ! 
sa vina aceasta macinare liberala si de la amintitele surse , sau numai orgoliile si minarelile dimbovitene au putut impinge o formatiune destul de solida intr - o situatie de criza ? 
se pregateste nasterea unui alt partid ? 
e greu de dat un raspuns fara riscul de a gresi , dupa cum s - ar putea ca in actuala stare de vrajba din PNL sa se regaseasca putin din toate acestea . 
astazi , liberalii tin o Delegatie Permanenta . 
ce poate face ? 
sa convoace un congres national si sa stabileasca detaliile acestuia . 
in cele din urma , dihonia nu poate fi transata decit de organul suprem . 
cade Stoica si vine cine ? 
Neobisnuitul situatiei rezida in faptul ca adversarii nu pot prezenta o oferta convingatoare . 
n - au un nume pentru o cursa lunga . 
Theodor Stolojan ezita . 
e chiar mai speriat decit combatantii . 
pentru a - l convinge , s - a aruncat in lupta si Radu Boroianu , dispus sa se intoarca din Franta pentru asta . 
ce sanse sint ca una dintre aripi sa aiba cistig de cauza ? 
aproape nici una ! 
in acelasi timp , pozitiile celor doua tabere par a fi ireconciliabile . 
se va rupe PNL ? 
ar fi mare pacat ! 
ar insemna o intoarcere la perioada framintarilor provocate de Radu Campeanu ( una - doua , acesta a prins glas si a inceput sa se scuture de praful uitarii ) . 
s - ar putea ca salvarea sa vina de la batrinii seniori ai partidului , cei straini si de aripa Valeriu Stoica , si de cea a lui Dinu Patriciu . 
ramine de vazut daca autoritatea lor morala mai poate tempera patimi , interese , orgolii si iritari . 
Stirniti ca din senin , liberalii au declansat o furtuna care evolueaza distrugator . 
ar putea fi numita " Furtuna Patriciu " . 
nu se stie unde duce , dar creste rapid , spre paguba scenei politice romanesti , si asa basculata intr - o rina ! 
