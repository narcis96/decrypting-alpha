Dumnezeu nu bate cu parul . 
e ingaduitor , inchide ochii , te iarta si iar te iarta , pina intr - o zi cind Isi zice : pai , se strica buna rinduiala a lumii daca stau nepasator la toate . 
in dezbaterea despre colaborarea preotilor cu Securitatea si cercetarea dosarelor ne - a lasat in pace sa ne certam singuri . 
sintem au nu in stare sa gasim calea cea dreapta , spre firea lucrurilor , ori staruim in minciuna si in ascunderea adevarului ? 
si reprezentantii Bisericii Ortodoxe Romane atita au sucit - o si rasucit - o pina i - au convins si pe Ion Iliescu , si pe parlamentari ca strica natiei romanesti daca ea va afla ce pacate de neiertat au comis unii preoti in anii comunismului . 
si , cu sprijinul puterii , in ciuda opozitiei multor voci ale romanilor , BOR a maculat legea , dindu - i un alt inteles si propovaduind adevaruri inchipuite . 
mai pe sleau , a dus vinovatia unor preoti in coada de peste . 
si poporul de credinciosi a ostenit sa mai vrea . 
Dumnezeu a zis , bine , sa vedem daca merge cum vrea Biserica Ortodoxa Romana ! 
dar n - a adormit . 
a scos in calea preotimii o alta incercare . 
a lasat sa iasa la iveala povesti despre preacurvia unor fete bisericesti cu seminaristi . 
si nu e intiia data . 
de ani si ani , prin ziare apar vesti despre preoti cu iubite barbati si barbatusi , despre calugari poftitori la trupul confratilor . 
si - o fi spus si despre Teodosie Snagoveanul , bine , poate ca am sa te iert pentru ce ai zis despre legaturile preotilor cu Securitatea si dosarele lor . 
dar pentru iubirea pe dindarat , nu ! 
intii de toate , pentru ca este o fatarnicie . 
in fata credinciosilor , voi va impotriviti la dragostea dintre barbat si barbat , iar pe ascunzis , prin chilii sau prin casele voastre , va dedati la pohte rusinoase . 
iata de ce voi lasa sa scape in lume stire dupa stire despre " ispravile " voastre . 
si , astfel , unul dintre favoritii Bisericii noastre , implicat in batalia pentru un post mai bun in ierarhie , a fost aratat semenilor in adevarata lui fata . 
si Patriarhul Teoctist , strimtorat de gura lumii , a anuntat destituirea staretului Manastirii Cernica ( si director al seminarului monahal ) . 
daca inaltii ierarhi ai Bisericii Ortodoxe Romane , vajnici adversari ai ziaristilor care vor sa afle adevarul , nu cred in puterea opiniei publice , atunci de buna seama ca in Dumnezeu au deplina incredere . 
si poate ca El a facut ca dezmaturile sa iasa la iveala , dind astfel un semn intregii Biserici ca a venit vremea curateniei . 
adica , nici Lui nu - i mai plac profesorii de seminar care " vamuiesc " admiterile sau incaseaza " taxe " pentru promovarea examenelor . 
nici Lui nu - i plac numirile in parohii pe baza de vitei si bani , iar nu pe credinta si iubire de aproape . 
nici Lui nu - i plac dezmaturile sexuale , nici complicitatea cu puterea , nici invirtirea banilor pentru nedreapta imbogatire , nici hartuirea nevestelor mirenilor , nici betia si lacomia , nici stringerea cu usa , de dragul banilor , a credinciosilor cind acestia au o nunta sau o inmormintare . 
din acest colt de pagina , ma intreb daca dezvaluirea preacurviilor staretului Clement Popescu , apropiat al Patriarhului , nu este cumva un semn de Sus ca Biserica Ortodoxa Romana , cu de la ea putere si vointa , trebuie sa inceapa totusi o curatenie indreptata impotriva pacatosilor cu sutana care pingaresc si credinta , si altarul . 
