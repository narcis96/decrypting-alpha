daca ar fi sa adunam toate exemplarele din " Evenimentul zilei " in care au aparut articole cu povestile hotului de masini Radu Bolgiu , tot s - ar stringe doua - trei camioane de hirtie . 
daca am pune la un loc toate masinile pe care le - a furat acesta , ar rezulta un mare parc de desfacere a autoturismelor de lux la mina a doua , provenite din Germania . 
daca i - am aduce laolalta pe toti pagubitii am obtine o asociatie a oamenilor de afaceri romani . 
si o alta asociatie a oamenilor de afaceri straini , veniti in Romania ! 
si tot ar mai ramine citiva pentru a alcatui si un club al vedetelor . 
daca i - am aduna pe toti cei care l - au aparat pe hotul de masini Radu Bolgiu si pe cei din gasca sa , mai ca am face un grup compact de juristi cu care s - ar putea infiinta o facultate privata de drept , o Curte Suprema de Justitie ( pusa pe luate ) si o Sectie Militara a CSJ . 
celebrul hot de masini , arestat de mai multe ori , a fost aparat de Ion Mustata , fost procuror de fier , de generalii Cornel Badoiu si Tudor Amza , ajunsi si ei avocati , si de multi altii . 
si daca am pune cap la cap toate certificatele medicale aduse in instanta de acest infractor s - ar putea intocmi un tratat de medicina legala , iar Bolgiu ar trebui sa fie un om care , daca n - a murit de mult , cu siguranta ca se afla in coma profunda pe un pat de la Spitalul de Urgenta . 
si daca toti banii dati pentru scoaterea lui din ghearele justitiei ar fi fost pusi unii peste altii , cu siguranta ca s - ar fi strins sumele necesare pentru un camin de copii si ar mai fi ramas si pentru o cladire noua care sa gazduiasca o sectie de politie . 
cu toate acestea , Radu Alexandru Bolgiu , june de douazeci de ani , e liber ca pasarea cerului si fura de zor masini pentru a - si trece la activ cel de - a doilea garaj cu 70 de autoturisme de lux sterpelite . 
nu e nici priponit , nici in coma , desi , dupa hirtiile pe care i le scot parintii si avocatii , e ba nebun , ba are tije de otel in picior , ba placa de argint in scafirlie . 
si impreuna cu alti copii de bani gata terorizeaza Bucurestii mai abitir ca Terente Regele Baltilor . 
cu toate acestea , nimeni din politie , din Parchet sau din tribunale nu - i sufla in ciorba . 
mie , unul , mi se pare prea de tot ! 
cum vrem noi sa stirpim criminalitatea economico - financiara , coruptia si traficul cu droguri daca asa multime de functionari ai statului nu pot pune cu botul pe labe un pusti zaltat , chitit pe furat masini ? 
o fi Romania o tara democratica , or fi parintii lui niste oameni " spalati " , care tin in casa un arsenal , or fi si avocatii de soi si bine platiti , dar cazul Bolgiu e de departe emblematic pentru ce se intimpla in Romania . 
justitia functioneaza numai cind e vorba de amariti . 
cind avem de - a face cu descurcareti si cu cotizanti la buzunarele private merge orice . 
privind cazul Bolgiu cu lupa , s - ar putea intelege ca , in Romania , nici un hot sau infractor care face rost de hirtii medicale acoperitoare nu mai poate fi infundat sub pretextul protejarii sanatatii . 
de ce nu e bun Radu Bolgiu de un spital cu dilii ? 
de ce nu e bun pentru Spitalul Penitenciar Jilava ? 
de ce nu e bun pentru un arest oarecare cita vreme intoarce pe dos primul oras al tarii ? 
daca un asemenea june " face " cum vrea toate institutiile statului , ce ar putea sa faca o trupa de sapte - opt agenti straini daca si - ar pune in minte sa intoarca pe dos politia , Parchetul si tribunalele ? 
zilele trecute a fost descoperita o alta masina scumpa , furata si tinuta pe un teren inchiriat , cu paza si cu contract . 
Bolgiu , ia - l de unde nu - i ! 
gasca lui urmareste pe oricine are o masina buna , il ataca in mijlocul strazii ( vezi Nicolae Badea sau ambasadorul Yemenului ) si apoi o vinde mai departe . 
unele masini ajung in Moldova , Ucraina si Rusia , altele sint restituite proprietarilor pe baza de taxa . 
si lui Bolgiu tot nu i se intimpla nimic , semn ca valul stirnit de campania cu prinderea infractorilor e valabil mai ales pentru cei care nu stiu cui si cit sa plateasca . 
p . S . In tot acest timp , educatia noastra rutiera continua . 
colonelul Virgil Vochina , frumos ca bradul , dar mai sarac cu duhul , ne arata alte accidente si se inghesuie peste tot ca sa primeasca fel de fel de premii de mare jurnalist - politai . 
la urma - urmei , nefiind nici una , nici alta ! 
