ieri dimineata , trenurile si autobuzele au descarcat la SIDEX mii de oameni . 
directorul combinatului a venit cu noaptea in cap pentru a nu fi blocat de sindicalistii revoltati . 
si cind a fost sa bata de inceputul programului , numai citiva otelari s - au strins in fata cladirii administrative . 
era pregatita o miscare de protest prin care reprezentantii firmei anglo - indiene sa nu fie lasati sa patrunda in cladire . 
spre marea surprindere a tuturor , nu s - au adunat decit o suta de oameni . 
ceilalti s - au dus linistiti prin combinat si s - au apucat de treaba . 
a doua mare bomba a Romaniei a ramas cu fitilul neaprins . 
prima , se subintelege , este Resita . 
acolo , si statul roman , si investitorii , si sindicatele , intr - o concurenta nebuna pentru a se face de ris si a compromite privatizarea , au demonstrat ca sintem departe de privatizari fara scandal . 
unii nu stiu sa negocieze , altii vor sa ia pe aproape nimic , iar muncitorii nu pricep ca vremea comunismului a trecut . 
consecinta : esecul de la Resita ne - a bagat in gura lumii si a stirnit indoieli . 
se poate face o afacere in Romania ? 
privatizarea de la SIDEX , dincolo de consecintele asupra bugetului , ar trebui sa reprezinte un raspuns . 
da , se poate ! 
au meseriasi buni , sint performanti , iar statul sprijina investitiile mari . 
dar , la fel de simplu , bilciul care sta sa dea in clocot la Galati ar putea transmite in lumea finantelor un mesaj ucigator . 
n - are rost sa incercati sa investiti in Romania ! 
acolo se traieste inca in comunism , iar oamenii sint nebuni . 
vor sa traiasca mai bine , vor sa conserve relatiile dubioase , vor spaga , vor aranjamente si , in acelasi timp , asteapta vagoane cu bani . 
tu sa dai cu nemiluita , iar ei sa se bucure de toate si , daca se poate , sa te si pacaleasca . 
esecul privatizarii combinatului de la Galati ne - ar putea arunca in afara sferelor de interes pentru o perioada nelimitata . 
si toata aceasta nenorocire sa se petreaca pentru satisfactia unui segment extrem de redus . Este vorba despre proprietarii firmelor - capusa si despre beneficiarii aranjamentelor specifice tranzitiei . 
ne place sau nu , aceste interese duc pina la viata de fiecare zi a liderilor sindicali . 
si mai este o forta care poate arunca in aer privatizarea de la SIDEX . 
cu toata amaraciunea si cu tot regretul , ea trebuie nominalizata . 
este vorba despre tot personalul de la SIDEX . 
in loc sa se bata pentru trecerea combinatului in regim privat , de competitie reala , personalul se teme si prefera actuala formula , cu salarii mici , dar garantate , cu eforturi dramuite si cu atmosfera calduta ramasa din anii socialismului victorios . 
e drept ca nimeni nu s - a prea chinuit sa - i ajute sa inteleaga faptul ca Epoca de aur si - a dat duhul , ca zicala Noi ne facem ca muncim , ei se fac ca ne platesc nu mai e de actualitate , ca in economia de piata nu mai este loc pentru subventionati . 
cei care lucreaza la Galati isi imagineaza ca ar trebui mentinuti , cu catel , purcel , rude si prieteni , toti cei care s - au aciuat de - a lungul anilor in marea gaura neagra a economiei romanesti . 
ei nu pot sa creada ca pe Pamint inca nu s - a gasit un asemenea investitor si ca , oricit l - ar cauta , nu - l vor gasi niciodata . 
in asteptarea martienilor , bunii nostri compatrioti de la Galati se tot codesc . 
sa arunce Romania in aer sau sa accepte o competitie cu ei insisi si cu alte combinate de pe glob ? 
