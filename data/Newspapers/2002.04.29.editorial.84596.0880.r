Silvio Berlusconi ne iubeste , ne sustine pentru NATO si ne - ar da fiecaruia cite o inghetata cu frisca ! 
n - are cum si de aceea ne - a oferit - o printr - un reprezentant . 
Emma Nicholson nu mai este suparata pe noi . 
ba , dimpotriva , e impresionata ca Romania e in stare sa aiba grija de copiii institutionalizati . 
Guenther Verheugen nu ne mai taxeaza . 
remarca progrese . 
am putea crede ca , de un an , Romania e pe cale sa devina vedeta Europei , un fel de domnisoara careia toate tarile ii surid cu admiratie . 
daca Romania ar fi numai cei care o reprezinta s - ar putea crea impresia ca in preajma Carpatilor adie un vinticel de optimism . 
mai e nevoie de putin timp si iubita noastra tarisoara ar porni neabatut spre paradis . 
pe masura ce imaginea externa pare mai trasa in ciocolata , cea interna se acreste . 
sondajul CURS publicat la sfirsitul saptaminii trecute ne arata clar un lucru . 
ca din noiembrie 2001 si pina astazi , in numai sase luni , partidul lui Adrian Nastase a pierdut in jur de 10 procente . 
cam cu tot atitea procente a crescut si numarul celor care cred ca tara se indreapta intr - o directie gresita . 
si tot cu 10a a scazut procentul din populatie care crede ca actualul guvern este capabil sa imbunatateasca situatia economica . 
si cu 10a a crescut procentul din populatie care declara ca traieste mai prost decit acum un an . 
cu ce - l incalzeste pe cetateanul roman imaginea imbunatatita in exterior , cita vreme el o duce mai greu ? 
partidul de guvernamint ar putea fi contrariat ca , pe masura ce in strainatate cistiga puncte , acasa le pierde cu o viteza destul de mare . 
pentru un timp , cele doua situatii nici nu se exclud si nici nu intra in contradictie . 
e posibil ca , din afara , initiativele Romaniei sa fie percepute ca fiind mai coerente , iar in tara realitatea sa aiba o fata din ce in ce mai tumefiata . 
la urma - urmei , nici nu are cum sa fie altfel . 
anul trecut a insemnat , in economie , numai doua privatizari importante . 
nimic altceva . 
mai rau , lunile de iarna au adus costuri la incalzire si intretinere mai mari ca niciodata . 
multi romani au ajuns in situatia de a cistiga pe luna cam tot atit cit nivelul cheltuielilor pentru apartament . 
unii au intrat chiar in datorii . 
cistiga mai putin . 
reforma energetica zace inca in dosare si se chinuieste sa infrunte realitatea conservatoare a sistemului de stat . 
prima jumatate a acestui an e pe cale sa aduca si alte masuri dureroase . 
mii de oameni vor fi trimisi in somaj si citeva intreprinderi de stat , daca nu vor gasi cumparatori la ultima licitatie , vor fi lichidate . 
ce inseamna asta ? 
ca guvernul Nastase a pierdut 10 procente in sondaje fara sa fi taiat inca in carne vie si fara sa fi facut schimbari importante in economie . 
si daca nu le face pina la sfirsitul anului , nici nu prea mai are timp . 
daca privim lucrurile din avion ( imaginea Romaniei in strainatate continua curba ascendenta , iar in tara nivelul de trai tot scade ) , guvernul Adrian Nastase ar putea ajunge intr - o situatie neobisnuita . 
in toamna , la Praga , sa obtina un succes politic important , iar in iarna , prin februarie , sa fie huiduit , daca nu chiar zgiltiit de miscari sociale . 
fie si daca luam in calcul numai aceasta ipoteza ( ca sa nu mai vorbim de datele sondajului CURS ) rezulta o prioritate de maxima urgenta : deblocarea economiei . 
Adrian Nastase , cel preocupat de imagine , e silit sa dea oglinda pe surubelnita . 
daca nu gaseste o solutie pentru inlaturarea griparii din productie si din finante , se poate pregati linistit de un esec stralucit . 
