marturisesc ca ma simt extrem de jenat cind il vad pe domnul Traian Nicolescu . 
nu am puterea sa stau fata in fata cu el si sa - l privesc in ochi , desi , personal , nu i - am gresit cu nimic . 
am publicat in " Evenimentul zilei " , asa cum au facut - o si colegii de la alte ziare , povestea despre moartea fiicei sale de 14 ani . Fetita a decedat . 
domnul Traian Nicolescu , tatal ei , a inceput o lunga lupta pentru dreptate si adevar . 
a batut toate birourile organismelor sanitare din Bucuresti , de la spitale pina la Ministerul Sanatatii . 
de la Institutul de Medicina Legala si pina la salile tribunalelor . 
a mers si pe la fiecare redactie cu sacose de documente . 
am stat de vorba de mai multe ori . 
nu de mult , l - am vazut pe un post de televiziune , cu ocazia difuzarii stirii conform careia medicii care au operat - o pe fetita sa , la opt ani de la deces si dupa nenumarate si disperate lupte duse cu birocratia , vor fi judecati pentru omor din culpa . 
l - am revazut zilele trecute pe strada . 
tatal fericit de odinioara era un om sfirsit din cauza acestei drame . 
si epuizat de toata lupta dusa pentru dreptate in cazul fiicei sale . 
merita reamintit ca Zoe Cecilia Nicolescu , in virsta de 14 ani , a murit in urma unui chiuretaj efectuat in spital , desi era virgina . 
domnul Traian Nicolescu e un tata erou pentru memoria unei fetite nevinovate . 
doamna Gheorghita Guta , din Pitesti , ii calca pe urme . 
fiica ei , Loredana Guta , a murit in urma unei operatii de piatra la rinichi . 
a singerat si , post - operator , a fost lasata nesupravegheata . 
cine stie citi ani de viata va irosi si mama Loredanei pentru a dovedi ca fiica ei a murit dintr - o eroare medicala grosolana ? 
! ieri si alaltaieri , " Evenimentul zilei " a publicat articole despre alte cazuri socante de culpa medicala . 
parca am fi intrat intr - o serie neagra a sanatatii . 
Ileana Ilies , 21 de ani , din Poenile Izei , a fost operata de sarcina extrauterina si a murit , desi suferea de o afectiune hepatica . 
la fel de revoltator este si cazul copilului Gavriluta Mihalescu , din comuna Marginea , judetul Suceava . 
baiatul de noua ani era lovit la picior , rana s - a infectat si a fost trimis de la Spitalul din Radauti la cel din Suceava . 
de la o rana la gamba a murit de septicemie . 
ba , mai mult , de la Suceava , copilul a fost trimis inapoi la Spitalul din Radauti , desi el era decedat . 
nu are rost sa repetam si povestea micutei de numai doi ani Ionela Parpala , purtata din spital in spital in " marea cetate medicala a Bucurestilor " , unde parintii au fost facuti " tigani imputiti " si trimisi de la Ana la Caiafa , iar fetita a fost la un pas de moarte ( inca nu a scapat ) . 
ce se intimpla ? 
mai toti cei nenorociti din cauza unor diagnostice gresite sint tineri sau copii . 
cei mai multi provin din paturile sarace sau modeste ale societatii . 
si , in toate cazurile de culpa medicala , Colegiul Medicilor trece extrem de usor peste erorile colegilor de breasla . 
ceea ce denota fie superficialitate , fie complicitate . 
sau responsabilitatea profesionala a scazut si in acest domeniu , la fel ca in toate celelalte domenii ale vietii din Romania ? 
toate aceste cazuri sint prea multe si prea revoltatoare pentru a le considera doar accidente medicale stranii , fara sa ne punem probleme serioase in ce priveste calitatea profesionala a unor medici si fara sa atragem atentia ca aceste culpe medicale greu de dovedit demonstreaza starea dramatica in care a ajuns sistemul de sanatate . 
se duce la vale si se tot duce si ne atinge pe toti ! 
nu reusim sa facem nimic pentru a opri degringolada . 
si nu stiu nici cum am putea , nici cum sa cistigam in justitie impotriva sistemului . 
iata de ce imi este jena sa ma intilnesc cu domnul Traian Nicolescu , un parinte care a luptat opt ani ca sa fie pedepsita o crima facuta din nepasare , neprofesionalism , prostie sau inconstienta . 
