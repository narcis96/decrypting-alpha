nu e corect sa batem in cuie vinovatia celor arestati la Cluj , col . Floricel Vitan si gen . ( r ) Vasile Muresan . 
numai o sentinta definitiva poate consfinti o asemenea afirmatie . 
dar faptul ca au fost arestati ramine cert . 
primul , colonelul Floricel Vitan , ofiter intr - un serviciu special al Ministerului Justitiei , a fost luat ca din oala in timp ce primea mita . 
aici nu mai exista nici o indoiala . 
au participat la flagrant procurori si martori , iar Floricel Vitan nu e functionar la banca si nici nu avea ghiseu in fata pentru a putea incasa o asemenea suma enorma . 
mai mult , aflam de prin ziare ca la Cluj si la Gherla functiona un adevarat sistem de scos detinuti de dupa gratii cu ajutorul unor expertize medicale . 
in timp ce noua ni se oferea pe post de spectacol popular operatiunea “Luna” ( care a tinut si ea doua - trei zile , ca si repartizarea unor echipaje de politie la puncte fixe din oras ) , in institutii ale statului se negocia de zor cu lumea interlopa , se incasau bani si se fortau portite ale legii . 
credeti ca nu stia nimeni ? 
din moment ce serviciile secrete au trimis un raport despre Vasile Muresan , inclusiv la presedintie , e de crezut ca stiau si clujenii , si paznicii de la Penitenciarul Gherla , si locuitorii din satele invecinate . 
lipseau doar sumele necesare pentru ca puscaria sa ramina goala . 
ba , daca ar fi fost procurate , s - ar fi trecut probabil la vinzarea paturilor , a portilor , a zidurilor ! 
Exagerez , bineinteles , dar o fac pentru a sublinia ce proportii a luat fenomenul in acesti unsprezece ani . 
arestarea celor doi ofiteri de catre magistrati ai Parchetului Militar are meritul de a ridica inca un coltisor din valul coruptiei ce acopera institutiile statului . 
si atunci , de ce ne mai punem intrebari cu privire la succesul enorm al sloganului Jos mafia ! al lui Vadim Tudor . 
el s - a bucurat de sprijin pentru ca populatia s - a saturat de aceste practici . 
ea stie mai bine decit serviciile secrete , decit politicienii si decit ziaristii ca asemenea lucruri se petrec si in primarii , si in guvern , si la judecatori ( notorii sint procesele mortilor , publicate de colegii nostri de la Romania libera ) , si in ministere , si la Parchet , si la prefecturi , si in politie , si intre politicienii din parlament sau din afara lui . 
e vorba despre un fenomen care ingrozeste si Uniunea Europeana , si investitorul strain , si bietul cetatean roman . 
el s - a dezvoltat cu prisosinta dupa 1990 , iar raspunderea in ce - l priveste revine intregii clase politice . 
ea a tolerat si , adeseori , a stimulat cancerizarea institutiilor statului . 
e posibil ca in aceste momente , in care o putere pleaca si alta abia se instaleaza , sa asistam si la platirea unor polite . 
ba chiar am putea crede ca spargerea filierei de la Cluj are si o asemenea explicatie . 
dar asta mi se pare mai putin important . 
cu atit mai bine daca diversi corbi isi scot ochii intre ei ! 
problema noastra e alta , si ea rezulta din alegerile de la 26 noiembrie . 
sprijinul masiv dat celui care a promis eradicarea mafiei si a coruptiei obliga PDSR la actiuni ferme in aceasta directie . 
nu praf in ochi , nu infundarea adversarilor politici , cum ar fi tentati unii dintre politicienii noii puteri ! 
e vorba despre oamenii corupti din fiecare institutie , de regula clienti politici , si despre cei desemnati sa conduca aceste mecanisme de baza ale statului . 
daca PDSR va plati polite politice , arestind demonstrativ unul - doi - trei oameni ai fostei puteri , si va lasa mocirla din institutiile statului sa se adinceasca , atunci ne - am ars cu totii ! 
dar daca in fruntea acestor institutii vor fi numite persoane credibile , nepatate , cunoscute pentru corectitudinea lor , atunci vom avea parte de instaurarea unei alte atmosfere , a unei alte atitudini fata de lege . 
de fapt , prin oamenii pe care ii plaseaza in centrele de decizie ale societatii , PDSR isi pune bazele pentru calitatea prestatiei . 
acum isi creeaza premisele pentru o guvernare de succes sau pentru o infringere . 
daca indivizi de genul Bebe Ivanovici , Dan Iosif si Gabriel Bivolaru vor da tonul , nu avem a ne mai mira ca n - am progresat deloc , ca la prima ocazie extremismul va avea parte de o sustinere mult mai larga . 
Puscariasi scosi de dupa gratii chiar de catre ofiteri - mi se pare a fi cea mai socanta imagine a decaderii institutiilor statului . 
de aici ar trebui sa inceapa activitatea noii puteri ! 
