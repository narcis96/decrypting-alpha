exista o Romanie saraca . 
ea e cea mai mare . 
aproape nu mai are nevoie de alte atribute . 
mai e si o Romanie inteligenta . 
cantitatea de materie cenusie pe cap de locuitor , fie el si lenes , fiind adeseori mai mare decit in tarile dezvoltate . 
exista o Romanie turistica ( pe unde mergi dai de cineva care se distreaza sau ar fi dispus sa o faca ) , dominata de generozitatea pamintului ! 
mai este si o Romanie industriala , cam parasita si fara clientela . 
avem si o Romanie politica , bezmetica rau . 
dar mai avem si o Romanie snoaba . 
ea are radacini istorice , fixate bine inca din perioada capitalismului antebelic , cind banii si scolile luau directia Parisului , de unde nu se intorceau decit mode , fite si expresii . 
Romania snoaba de azi se dezvolta mai ales in orasele mari , in special la Bucuresti , si pe acolo pe unde au inceput sa se adune banii . 
Romania snoaba viseaza sa - si faca fetele manechine si prezentatoare TV , nu mai poate umbla in masini autohtone , nu mai maninca telemea , ci brinzeturi frantuzesti , nu suporta odoarea de crap sau de stiuca . 
viseaza numai somon . Ea nu mai maninca ciorbe , ci supe - creme , nu mai imbraca haine de la APACA , nici macar din cele de export . 
trebuie sa fie " firmate " . Sa fie brand - uri . 
si pantofii . 
si ceasurile . 
si amaritul de pix . 
daca n - are o marca pe el nu iese din categoria " plaivaz de contabil " . 
Romania snoaba nu mai poate vorbi pe mobil fara ecran in culori , nu se mai poate exprima in biata noastra limba . 
ea n - a gasit echivalente pentru trend , target , brand , logo . 
ei ii put telemeaua si ceaiul de tei , ea nu mai vrea sa - i miroasa a cirnati sau a zacusca . Ea vrea sa incerce toate curiozitatile Vestului , fandoselile si excesele . 
nu mai suporta nici trenul , nici metroul , nici autobuzul . 
nici facultatile , nici istoria . 
ea nu se mai poate minuna nici la Cetatea de Scaun a Sucevei , nici la Schönbrunn . 
ea vrea direct la Cannes si pe Croazeta . 
iar virfurile nu mai sint virfuri fara Miami Beach . 
Romania snoaba e un import nesfirsit de modele luate de - a valma si resadite in familiile bucurestene bogate , nascute din fosti activisti , din traficanti , din miliardari de carton . 
copiii Romaniei snoabe nu - si pot face vacantele decit in strainatate si intreaba daca vaca se tunde si strugurii cresc in sera . 
Romania snoaba imita prostiile si e reticenta la importul valorilor obligatorii , mai ales in ce priveste munca si democratia . 
e sofisticata pina la enervare pe mai toate lucrurile si regulile fara importanta si le calca in picioare pe cele esentiale . 
Romania snoaba e cosmopolita in toate aparentele si gaunoasa in mai toate valorile fundamentale . 
e fata duplicitara a aspiratiei europene pentru a putea proteja toate reflexele retrograde . 
e lumea beizadelelor , nascuta din purcoaie de bani furati , spre care se avinta naivii , fluturii de lampa si saracii cu duhul . 
e Romania vedetelor de puf si a manechinelor din barurile de noapte , o lume de tiitoare , copii de bani gata si parinti ametiti de succesele financiare provizorii ale tranzitiei , din care nu se alege nimic , din care nu creste nimic , dindaratul carora rinjesc saracia si dezorientarea unei populatii care nu mai are curajul traditiei . 
Romania snoaba incepe din centrul Bucurestilor si , in loc sa moara spre periferie , se intinde si spre orasele mici , unde , printre copii , a munci intr - o fabrica sau a munci pamintul sint indeletniciri depasite , intre cele mai rusinoase din cite exista . 
Romania snoaba viseaza " tunuri " financiare si strimba din nas la caratul unui sac sau la prasitul porumbului . 
Romania snoaba e chiar iluzia de modernitate a celor care nu pot sa inteleaga nici macar o secunda clasicitatea chinuitoare a muncii . 
