a mai trecut o saptamina si tot departe de tara sintem . 
dupa ce am luat continentul de - a lungul si de - a latul , trecind de la cloceala de 45 de grade la umbra , in Atena , la cele 14 grade indulgente , irigate din belsug cu ploaie serioasa la Oslo si Copenhaga , fara sa uitam tristele experiente din Moscova si intimplarile mai vesele din Budapesta , ne - a podidit asa , pe neasteptate , dorul de " tarisoara noastra mica .. de RRRRRomania cu RRRRRRomanismul ei " , ca de cind am plecat parca am ramas fara obiectul muncii ! 
nu ca n - ar fi subiecte si aici , dar pe acestea le veti vedea la Prima TV . 
asa ca dotati cu Internet la purtator , dam fuga pe site - uri  sa vedem ce se intimpla in tara , sa ne inveselim putin ! 
trecind peste comentariile comentariului nostru  aruncate on - line de cititori  care , in treacat fie spus , ne - au cam confundat cu don’ Cornel ( maestre Nistorescu , sa ne iertati ! ) , am ris cu gura pina la urechi cind am citit ca legea impotriva pornografiei a trecut prin Camera Deputatilor . Si hop ! 
ne - am adus aminte de pataniile de acum un an ale domnului secretar de stat  Antonescu , atunci cind Magda s - a pus cu Tunul ... pardon cu turul pe pantalonii stimabilului ministru , iar minutele dumisale au cotrobait prin anatomia patriei , spre deliciul tuturor gazetelor si al circotasilor prezenti cu camera pentru imortalizarea  momentului . 
ce vremuri , dom’le , ce vremuri ! 
v - am repus in tema ca sa ne edificam unde s - a nascut lupta antipornografica : intr - un bairam Hustler , la care un ministru cu imunitate s - a dat in stamba neprotejat ! 
probabil legendarul Larry Flynt a ris cu gura pina la urechi ! 
chemat a doua zi la ordin de seful de executiv , sarmanul pofticios , in loc sa - si dea demisia si sa - si vada de treburi probabil mult mai importante decit fotoliul de ministru , s - a lasat calcat in picioare de tot ! 
astfel a primit pachet pentru acasa insarcinarea de a fabrica o lege impotriva pornografiei , adica , mai pe romaneste , un camion cu cenusa mult prea mare  pentru o tartacuta atit de ipocrita . 
si uite asa , domnul Antonescu si - a dus opera la bun sfirsit , acum legea a fost agreata si de Camera Derutatilor , care a avut un singur amendament . 
mic , mic , da’ jucaus ! 
cu alte cuvinte , amatorii de poze dezbracate de pe Internet nu vor mai plati trei milioane la buget ca sa se bucure de nurii duduilor dotate din retea ! 
noroc cu amendamentul asta , ca altfel parca - l vedem pe organul constatator in Internet - caf ? - uri , cu cascheta pe spate , cu burta sexy scoasa in evidenta si cu procesul - verbal scris in mina , ratoindu - se la calculatoristi : " Ce faceti , beeeey internautilor , vizitati matroane cu moravuri usoare ? ! 
Beeey , puneti mina si cotizati la buget , ca tara e in pana financiara si voua va arde de scalambaieli ! 
se confisca computatoru’ cu tot cu Internet , gagici , soarec si trei dublu veuri ! " . 
asa ca astea - s vestile din tara : caldura mare monser , indeajuns de mare sa cloceasca mintile unora , astfel incit batrineasca zicala " tara arde si baba - si piaptanaÉ’’ sa capete valente noi : baba e dotata cu webcam , minuieste joystick - ul in locul pieptenului si e transmisa in direct pe Internet , s - o vada toata tara !! 
hai sa ne oprim aici , nu inainte sa - i aducem aminte domnului lup moralist - secretar de stat de prima lege antipornografie de la noi , pravila lui Matei Basarab : " Cel care indreptatu - se - va cu stremeleagul invirtosat asupra nascarnitei feciorelnice , taiatu - i - se - va scirbavnicul madular ! 
Magda Tun stie de ce ! 
aici punem punct . 
