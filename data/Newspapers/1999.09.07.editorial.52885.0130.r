daca un scrib , un cronicar sau chiar un ziarist s - ar fi tinut zi de zi , saptamina de saptamina , de Viorel Catarama si ar fi notat tot , in noua ani ar fi strins citeva camioane de hirtii . 
Catarama a cumparat , Catarama a zis , Catarama a facut , Catarama a promis etc si de la capat , pina s - ar fi uzat si penita , si imprimanta . 
adevarul e ca acest domn Catarama nu poate trai fara sa faca valuri . 
si intr - o discoteca plina , si intr - un bazin gol , si intr - o pestera , si intr - o piata el tulbura apele , incita , enerveaza si da de furca . 
e destul sa ne uitam peste stirile din ultimul an . 
Catarama s - a autosuspendat din PNL , a fost numit consilier al ministrului finantelor , l - a acuzat pe Remes de promovarea unor masuri contrare deciziilor PNL , s - a dus in Valea Jiului si a incercat sa dezamorseze conflictul pe cont propriu , a plecat din PNL , a ajuns in PNR , si aici a devenit presedinte . 
apoi a inceput alta cearta , cu Virgil Magureanu , si , in cele din urma , vineri , si - a dat demisia din partid . 
multa lume ar fi tentata sa puna totul pe seama vicleniei fostului director al SRI . 
s - ar putea ca o lucratura sa fi fost pregatita pentru ca proprietarul ELVILEI a calcat destula lume pe coada prin judete . 
scandalul sau cu AVAB - ul n - a insemnat decit un moment de slabiciune . 
multi dintre colegii de partid s - au temut ca problemele financiare ale omului de afaceri pot influenta si fragila ambarcatiune politica , inca in constructie . 
si au facut un pas inapoi . Catarama , care numai de incetineala a mintii nu poate fi acuzat , a simtit ca va pierde si ca il paste o debarcare . 
si atunci a demisionat . 
toata munca de aproape doi ani a lui Valeriu Stoica de a - l pune la respect in PNL , si apoi de a - l aduce in situatia sa demisioneze a durat mult mai putin intr - un partid ca si inexistent . 
oricit ar incerca scenaristii sa teasa povesti complicate pe seama acestei demisii , cheia nu se afla nici la Virgil Magureanu , nici in alta parte . 
cauza demisiei lui Viorel Catarama e chiar Viorel Catarama . 
si cresterea , si descresterea sa politica vin din ambitia lui de a fi si mare om de afaceri , si politician de prima mina . 
numai ca vremurile au trecut prin mai multe strimtori , si Catarama n - a inteles ca s - au schimbat . 
el a crezut ca e la fel ca in 1992 ori ca in 1994 , sau ca , dupa cistigarea alegerilor , poate juca la fel de bine in doua barci , si in cea a politicienilor , si in cea a facatorilor de bani . 
prima greseala majora vine de la faptul ca societatea romaneasca a inceput sa - si aleaga cararile . 
pe una merg cei cu bani , pe alta , cei atrasi de politica . 
si e din ce in ce mai greu sa tii pasul pe amindoua . 
si nu e doar atit . 
una o incurca pe cealalta . 
omul de afaceri - politician pune ghiulele la picioarele partidului , iar politicianul - om de afaceri nu poate fi surd la strigarile infometate ale banului . 
si de aici , conflictul si , in cele din urma , incompatibilitatea . 
liberalii s - au simtit cu clopotel de git in compania fostului vicepresedinte . 
in momentul in care presiunea publica a crescut din cauza creditelor luate de ELVILA , o echipa mult mai mica si mai pricajita ( PNR ) s - a speriat si a determinat debarcarea . 
a doua cauza pentru care Viorel Catarama se afla acum la marginea scenei politice este chiar temperamentul sau . 
Catarama nu poate face echipa cu nimeni pentru ca e mult prea batos . Nu incape cu nici o alta sabie in aceeasi teaca . 
nu se poate supune nimanui , daramite unei grupari in cadrul careia trebuie sa spuna , da , am inteles . 
mai pe sleau , e lipsit de abilitatea necesara unui politician , de gimnastica mentala zilnica a acestuia . 
el poate lovi , contra , musca , ameninta , dar nu poate invirti cuvintele , nu se stie ascunde dupa ele , nu poate face curte , nu e agreabil marelui public . 
el a incercat sa impuna comportamentul din firma partidului . Adica , scurt , ordonat , taios si fara comentarii . 
or , politica e rezultatul unei optiuni libere , in care foarte putini accepta sa fie calariti . 
asa ca tot ce a mers in functionarea eficienta a unei companii s - a dovedit a fi o sursa de tensiune si antipatie in lumea politica . 
la plecarea lui Viorel Catarama din PNL mai aveam o indoiala . Va reusi sau nu ? 
raspunsul corect ni l - a dat viata . 
Viorel Catarama e acum la marginea scenei politice si cu o imagine sfisiata de amenintarile AVAB ! 
e greu de spus ce se va alege de creditele cu bucluc . 
dar , din politica , Viorel Catarama isi cam face bagajele . 
