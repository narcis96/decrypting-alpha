in primavara anului 1990 am fost anuntati ca nu mai putem tipari in Bucuresti . 
in tipografii nu mai era spatiu si pentru revista " Expres " . 
daca vrem sa continuam sa aparem pe piata , n - avem decit sa incercam in provincie ! 
doua sute de partide si partidulete isi faceau revistute pentru campania electorala . 
asa am ajuns sa tiparim la Alexandria , intr - o tipografie mica , pe plumb . 
in timpul mineriadei din 13 - 15 iunie , muncitorii din Alexandria ne - au anuntat ca , in cazul in care insistam ca revista " Expres " sa apara , o vor arde in piata orasului . 
mult mai potrivit ar fi sa renuntam ! 
numarul din acea saptamina nu exista decit in manuscris si nu a fost tiparit niciodata . 
am reusit cu greu sa reaparem dupa o intrerupere de o saptamina . 
doua zile faceam naveta la Alexandria , de unde , seara tirziu , ne intorceam cu un camion plin cu reviste . 
le incarcam singuri si le descarcam in Capitala , de unde incepea difuzarea pentru intreaga tara . 
abia spre toamna am putut sa ne intoarcem intr - o tipografie din Bucuresti . 
dar tot cu chinuri . 
Linotipistii si paginatorii erau niste imparati minjiti cu plumb . 
nu te puteai apropia de ei . 
te vamuiau mai abitir decit vamesii pe vremea lui nea Nicu . 
nu culegeau o litera si nu schimbau un rind gresit fara o sticla de votca si un ban de buzunar . 
atunci , sub presiunea orei de aparitie , am ajuns sa le spun multora dintre cei care ne cereau ciubucuri ca se schimba lumea , ca vremea tipografiilor pe plumb va lua sfirsit . 
daca vor invata o alta meserie ii vom ierta , si daca vor deprinde tainele calculatoarelor , vor ramine alaturi de noi . 
cei mai multi dintre cei care au muncit si " ne - au ars " la inceputurile din 1990 - 1992 sint acum departe de tipografii , in meserii necajite sau isi cauta de lucru . 
tuturor , timpul le - a fugit pe sub nas , si visele ce pareau irealizabile in acei ani au devenit realitate . 
de ieri , o tipografie moderna , care poate imprima un ziar in opt sute de variante , functioneaza pentru " Evenimentul zilei " si pentru alte publicatii interesate . 
nu stim citi mari investitori straini a adus Ministerul de Externe sau fostul FPS . 
" evenimentul zilei " a convins unul dintre marile grupuri de media de pe glob sa investeasca in Romania . 
din 1998 , luna septembrie , grupul german Gruner + Jahr AG ( parte a grupului Bertelsmann ) a devenit actionarul principal al societatii EXPRES ( editorul ziarului " Evenimentul zilei " ) . 
de atunci , " Evenimentul zilei " e parte dintr - o mare familie media , alaturi de revistele " Geo " , " Stern " , " Gala " , " Capital " , " Borse " , " Brigitte " , " Voici " , " Femme actuelle " , " Focus " , " Dresdner Zeitung " , " Berliner Zeitung " , " Novy Cas " , " Nepszabadsag " si multe altele . Lor li se adauga statii de televiziune , posturi de radio , edituri si tipografii . 
dupa doi ani si jumatate de la venirea in Romania incep sa apara si primele semne ale dezvoltarii . 
multi s - au asteptat ca acestea sa fie vizibile din a doua zi , intr - un hei - rup specific romanilor . 
pe toti acestia i - am dezamagit intr - un fel spre a ne lua revansa abia acum . 
" evenimentul zilei " are o tipografie noua , de mare capacitate , menita a fi o baza solida pentru un ziar independent in adevaratul sens al cuvintului . 
de acum inainte , investitia romano - germana ne permite sa avem o publicatie tiparita mai bine , mai usor de minuit , cu mai multe pagini , cu o mare putere de adaptare la nevoile pietei . 
conditiile tehnice de pina acum ne obligau sa inchidem editiile devreme , cind unele evenimente erau in plina desfasurare . 
de astazi , " Evenimentul zilei " va fi chiar la zi , incercind sa va ofere nu doar ultimele stiri , ci si cele mai solide investigatii din presa romaneasca . 
vom ramine acelasi ziar echidistant fata de partidele politice si fata de grupurile de interese , deschizind larg usa tinerilor ziaristi cu talent si caracter . 
dar mai ales vom fi alaturi de oameni , in necazurile lor , in nevoile lor , pe care nu ii vom trada niciodata . 
tipografia pe care am inaugurat - o ieri ne ajuta sa ne indeplinim aceste dorinte , sa fim un ziar al cititorilor , dar mai ales al adevarului si al dreptatii . 
