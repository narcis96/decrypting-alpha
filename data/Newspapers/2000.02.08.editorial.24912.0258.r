politica ne - a incaruntit ! Goana dupa bani , la fel ! 
preturile ne fac capul titirez ! 
dar omul din noi ce mai face ? 
sa nu ziceti , politica , bani si preturi ! 
nu ! 
ar fi trist pentru ca ar fi mult prea putin ! 
viata noastra mai contine si altceva . 
e plina de drame , de povesti , de experiente . 
simbata am publicat in " Evenimentul zilei " un dialog cu Cristina Ionescu - Costea , profesoara de engleza din Bucuresti , cea care a plecat cu sotul ei sa lucreze pe vapoarele de croaziera . 
experienta ei de trei ani pe vasele din Caraibe a stirnit o ploaie de reactii ale cititorilor , semn ca viata fara farduri , fara falsa pudoare , fara trasaturi din condei e mai interesanta decit politica , decit crima , decit violurile si declaratiile de Bula ale politicienilor . 
toate acestea ne - au determinat sa deschidem seria acestor dialoguri fara prejudecati . 
in numarul de azi am inclus povestea unei prostituate din Bucuresti . 
nu strimbati din nas ! Si prostituata e om ! 
n - are nici o vina ca la 14 ani a fost violata si a devenit subiectul dispretului general al urbei natale , desi nu avea vreo vina . 
dimpotriva , fusese victima unui act condamnabil . 
a incercat sa uite , fugind de privirile cunoscutilor si s - a scufundat intr - un Bucuresti al mizeriei , al faradelegii , al promiscuitatii . 
Bucurestii , ca metropola , inghit orice si toaca destine ca o masina de compactat resturi menajere . 
la margine sau in subterane , in ungherele intunecoase al orasului se stabilesc ierarhii , se calca in picioare sensibilitatea celor slabi , se consuma drame sau chiar tragedii . 
de acolo , multi trec in neant . 
foarte putini se intorc la lumina . 
iar ochiul autoritatilor , chiar si al presei , foarte rar se deschide mare si vede pina acolo . 
iata de ce discutia cu profesoara de engleza ( un om de un curaj exemplar , cum putini pot fi vazuti in multimea de romani resemnati ) ne - a sugerat acest serial de " Dialoguri neconventionale " . 
politicienii tot vorbesc de ne - au asurzit . 
oamenii de afaceri , la fel . Vedetele se imbata si ele cu lumina reflectoarelor si chicotesc de indata ce le asezi in fata unui microfon . 
dar omul simplu ? 
el tace si stringe din dinti , injura de moarte si de nastere , de sfinti si de planeta . 
dar glasul lui razbate foarte rar . 
e si acesta unul dintre motivele pentru care " Dialoguri neconventionale " va gazdui oameni simpli . 
Tejghetari , paznici , prostituate , oameni loviti de soarta , transfugi fara nume sonore , pensionari , pe toti cei care vor sa vorbeasca si au ceva de spus despre durerea lor , despre experiente personale care i - ar putea ajuta pe ceilalti . 
" evenimentul zilei " isi deschide paginile catre toti . 
abuzurile si incalcarile de legi vor ramine si pe mai departe tinta noastra principala . 
toti cei care detin dovezi sau informatii credibile sint invitati sa se comporte ca niste adevarati cetateni . 
adica sa aiba curajul de a bate la portile redactiei si de a - si asuma raspunderea . 
vom fi alaturi de ei pina in pinzele albe . 
dar si cei care nu au razboaie sint invitati sa vorbeasca . 
rind pe rind , si pe masura posibilitatilor , le vom face loc tuturor . 
de altfel , sute si sute de cititori ne - au scris si au aparut la rubrica " Fiecare roman cu durerea lui " . 
dialogurile acestea vor ceva mai mult . 
aducerea la lumina a unor subiecte pe care alte publicatii , in goana dupa senzational , le - au ignorat . 
lumi si biografii , drame si povesti , adica viata in toata diversitatea si frumusetea ei . 
chiar si din banalul ei marginit de moarte tot poate aparea o perla . 
ca sa putem izbuti in acest serial de dialoguri mai putin obisnuite , avem nevoie de sprijinul cititorilor . 
prin scrisori sau prin telefoane ei ne pot recomanda prieteni , cunoscuti sau rude . 
numai de ei depinde cit de mult ne vom aventura pe acest teritoriu infinit . 
poate ca unii dintre ei ne vor reprosa ca am inaugurat rubrica aceasta cu povestea unei prostituate . 
veti vedea ca uneori , cind acuzam , ne putem insela . 
o fata s - a smuls din mizerie , isi accepta conditia , dar are totusi o sclipire de caracter . 
ne - a batut la usa nu pentru a face tapaj pe seama trecutului sau , ci pentru a face un serviciu fetelor care ar putea sa cada in aceeasi capcana . 
stiti care e cea mai socanta descoperire dupa un dialog cu o prostituata ? 
ca un om care traieste in infernul decaderii poate ramine cu constiinta aproape intreaga ! 
