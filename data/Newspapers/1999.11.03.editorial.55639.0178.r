e celebra povestea unui comandant de nava care si - a cumparat un aparat video din Brazilia . 
omul conducea un mineralier de doua sute de metri lungime , si cind a ajuns in larg a vrut sa vada o caseta sexi pe noul sau videorecorder . 
aparatul era stricat . 
furios la culme , comandantul a intors " stadionul " plutitor si a revenit in port pentru a face scandal si pentru a schimba o scula pe care daduse doar patru sute de dolari . 
cit a costat marsul inutil al navei nu stie nimeni ! 
era vremea " socialismului victorios " , si aberatiile de acest fel picau ca niste eliberari . 
ba mai pleca unul cu locomotiva dupa tigari , ba trecea cu impingatorul fluvial pe la neamuri , ba o lua cu TIR - ul in petit . 
stiu un ardelean care se lauda ca toate marcile de autoturisme au trecut prin curtea lui . 
si visa ca intr - o buna zi sa aduca si un avion . 
era de ris , mai ales ca gospodarul avea poarta nemteasca si zid inalt in fata unei curti strimte si pietruite . 
culmea e ca a reusit . 
pina la urma a imbatat doi piloti de la " Aviasan " si i - a convins sa aduca avioneta la remorca pina in fata casei , de unde au impins - o numai cu coada in curte , sub bolta de vita neagra . 
din aceasta lume fantastica , desprinsa parca din romanele lui Gabriel Garcia Marquez , lipsesc doar citeva personaje . 
de exemplu , unul care sa opreasca zborul Bucuresti - Chicago la Razboieni pentru ca mecanicul de bord sa - si ia niste cirnati afumati . 
sau , inaintea lansarii unui satelit meteorologic , un spargator de programe sa intre pe calculatoarele statiei si sa - i schimbe traiectoria pentru a pica in satul vecin . 
nici nu sintem prea departe , atita vreme cit un cirnatar de dupa revolutie a inchiriat un elicopter pentru a merge in vestul tarii , unde a coborit deasupra unei terase pe care rivalul sau isi serba onomastica . 
a lasat aparatul sa coboare pina deasupra umbrelelor , a accelerat , si virtejul stirnit de elice a imprastiat mincarea din farfurii si le - a pus doamnelor rochiile in cap . 
cam tot din familia personajelor din Macondo ( satul fantastic din romanul " Un veac de singuratate " , de acelasi Gabriel Garcia Marquez ) sint si functionarii de la Ministerul Transporturilor , cei care au intors avionul ce isi luase zborul spre Bucuresti . 
oamenii nostri au intirziat pe cine stie unde , au dat un telefon unui secretar de stat , si acesta , socotind ca e pe mosia lui ta - su , a zis , bine , sa stea avionul ! 
si , ca la un chef cu pusti surescitati , imbatati cu o boaba de strugure , functionarii nostri au intors avionul din zbor . 
parca era postalionul de Gaesti ! 
scena merita bifata si trecuta intre performantele de la marginea lumii , desi se putea mult mai rau . 
oamenii ar fi putut cere , de exemplu , sa fie lasati la Tecuci fiindca aveau programat un sprit . 
in fond , lucreaza la ministerul de resort si , daca se enerveaza , pot devia si Orient Expresul sa - i ia din gara de la Marasesti . 
umorul e evident , dar dincolo de el e tristetea unei lumi care o ia razna si nu - si mai vede nici lungul nasului , nici decaderea . 
parlamentarii au cerut schimbarea orarului de zbor al avioanelor pentru ca nu se pot trezi dis - de - dimineata la Cluj si se plictisesc joia dupa - amiaza in Bucuresti . 
altii cara tigari cu avioanele pe aeroportul militar . 
miine va fugi unul cu tancul sa - si ameninte socrul . 
si , intr - o astfel de lume , ce mare nenorocire au facut cei sapte functionari de la transporturi care au intors avionul din drum ca sa - i adune si pe ei de pe cararile patriei ? 
mai nici una ! 
din moment ce un secretar de stat si - a permis sa - si dea acordul , din moment ce , pentru niste minecute , un director a zis , ia sa vina avionul inapoi si sa stea drepti pina urca domnii , inseamna ca o noua logica se instaleaza incet - incet in capul celor mai mici . 
si asta se intimpla pentru ca prin marile capatini ale natiei vijiie tot felul de alte idei rocambolesti . 
iar lor le - a trecut doar una mai mititica . 
n - au intors nici transatlanticul , nici cursa de Pekin , nici divizia de tancuri ! 
iaca n - au vrut sa piarda o noapte la Suceava . 
geaba se ratoieste ministrul Traian Basescu la functionarii sai . 
daca unii au curajul sa gindeasca asa , e semn ca avem vocatia carnavalului . 
ca ordinea e doar un moft care ne incurca viata . 
numai tristetea ne impiedica sa incepem un bal enorm cu care sa intimpinam sfirsitul mileniului . 
