" fratele tradat " , filmul frantuzesc despre Romania care l - a inflamat pe Ion Iliescu si apoi i - a indignat pe mai toti romanii , e doar o enorma prostie . 
poti sa te apropii de el cu picioarele , poti sa - l faci ferfenita cu senilele logicii si tot acolo ramine . 
un film de doi lei , iesit dintr - un creier castrat la capitolul imaginatie , folosind locuri comune si incapabil sa sugereze o minima vointa de a face arta . 
faptul ca el a fost difuzat de patru ori in doua zile nu - i asa mare gaura in cer . 
la TV5 , si aproape la toate televiziunile , filmele se difuzeaza de patru ori . 
asa ca domnul Iliescu n - a descoperit decit gaura din macaroana . 
ca el a fost urmarit de publicul francofon , iarasi nu - i asa mare drama . Daca vorbitorii de franceza din Maroc , din Tunisia ori Algeria s - au indignat de ceea ce li se intimpla ungurilor , iarasi nu e mare brinza . 
problema e cu europenii si cu americanii . 
americanii nu vad TV5 . 
canalul asta le mai trebuie ! 
europenii obisnuiti , daca or fi vazut filmul , unii vor fi fost impresionati . Altii nu . 
cu siguranta ca europenii destepti , daca au rezistat pina la capat , au ajuns la o alta concluzie decit noi . 
adica au descoperit un francez prost , unul care n - are talent pentru film nici cit negru sub unghie . 
o alta belea umflata de Ion Iliescu se refera la finantarea filmului . 
adica la banii dati de Comunitatea Europeana prin programul MEDIA . 
Insinuarea e ca banditii din Vest au dat bani unui francez fara caracter ca sa terfeleasca Romania . 
or , programul MEDIA al Comunitatii Europene e conceput pentru a sprijini productia europeana de film aflata intr - o teribila dificultate fata de cea americana . 
si pentru asta exista programe de finantare . 
vin tot felul de producatori , mai bogati sau mai pirliti , prezinta un buget si un scenariu , impreuna cu un proiect financiar , si primesc o importanta subventie . 
daca scenaristul si producatorul prost au reusit sa faca o vorbire convingatoare si au tras un bla - bla cu minoritatile , au primit banii de la Comunitatea Europeana . 
si astfel programul MEDIA a finantat o timpenie . 
se mai intimpla ! 
o scrisoare politicoasa e tot ce ar fi meritat respectiva comisie . 
dar un razboi general al Romaniei si al romanilor cu un film prost mi se pare prea mult . 
dupa parerea mea , pelicula nici nu trebuia difuzata . 
a baga in seama un pirt artistic si a - l ridica la rangul de subiect national mi se pare nu doar o dovada de cinism , ci chiar o forma de masochism . 
in fond , ce - am facut ? 
am dat pe post un film prost in care un cineast ratat ne spune ca sintem ticalosi . 
e logic ca toata natia se revolta , se enerveaza nu doar pe francezul in cauza , ci pe toata Europa , plus ca se mai umfla fierea in noi si impotriva ungurilor . 
trebuie sa - si fi bagat ei o codita in chestia asta ! 
si de ce nu protesteaza UDMR ? 
aha , e o lucratura internationala care pune la cale un nou Kosovo ! 
si uite o noua prioritate nationala ! 
de ce n - a protestat Ion Iliescu atunci cind , in NYPD - Blue , serialul american de mare succes , a aparut intr - o seara un Iliescu ? 
era terorist de stinga , avea trotil ascuns in perete ( " e aici tot arsenalul Romaniei " ) si lupta impotriva capitalismului si a celor bogati . 
si politistul , aparator al ordinii din capitalism , i - a zis , aha , poate vrei sa te dau cu capul de masa ! 
si chiar i - a busit capatina innobilata de idei de stinga de o banala masa din sediul politiei newyorkeze ! 
merita episodul acesta un protest public ? 
sau macar unul al PDSR ? 
unii ar zice ca da , sa - i dam o lectie nesimtitului de scenarist ! 
de regula , statele comuniste au protestat intotdeauna la adresa articolelor , filmelor si emisiunilor in care erau sifonate . 
altii ar mormai doar un sictir . 
in mod cert , din afara , lucrurile se vad altfel . 
cine ar afla ca ne razboim cu un film prost n - ar zice decit ca noi , romanii , sintem fraieri si subdezvoltati . 
alta treaba n - avem ! 
si abia prin asta dovedim ca o farima de adevar tot este . 
o alta eroare in judecarea filmului vine de la perspectiva ! 
doar noi traim sentimentul ca intre ce a fost inainte de 1989 si dupa e o prapastie . 
ca , dupa caderea lui Ceausescu , am devenit curati ca trecuti pe la Nufarul . 
or , de departe nu se vede chiar asa . 
granita nu - i atit de clara . Evolutia schimbarilor e mult mai lenta . 
la fel si perceptia . 
si pentru ca Ion Iliescu a chemat si organizatiile profesionale ale ziaristilor la o luare de pozitie , chiar inainte de a vedea noi filmul , iaca am zis ceva , desi ramin la parerea ca forma cea mai eficienta de a - i da peste bot unui francez mediocru e nu sa ne luptam cu ecranul televizorului , ci pur si simplu sa facem din Romania o tara normala si civilizata . 
