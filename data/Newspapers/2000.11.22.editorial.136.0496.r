sa zicem ca Popescu se insoara . 
nunta lui e miine seara . 
miine la prinz si - a invitat prietenii la ofiterul starii civile . 
si astazi vine Consiliul National de Verificare a Moralitatii Familiei si - i comunica raspunsul solicitat . 
Popescule , viitoarea ta nevasta a facut trotuarul pe Soseaua Tunari , la tiristi . 
ce face Popescu ? 
se sinucide ? 
o bate ? 
o trimite la manastirea de maici ? 
sau pur si simplu isi zice , se strica si pestele cumparat , si sarmalele , si ciorba . 
decit sa arunc atitea bunatati , mai bine o iau de nevasta ! 
o dilema aproape similara va avea si alegatorul roman in aceasta seara cind va afla un comunicat de la Colegiul Consiliului National pentru Studierea Arhivelor Securitatii . Omul in care are incredere e pe lista . 
a vorbit si cu prietenii sa mearga sa - l voteze , a mobilizat toata familia , iar candidatul a bagat bani in afise , invitatii , vin si peste . 
a cheltuit enorm , si acum , cu doua - trei zile inainte de nunta politica , afla toata lumea ca a fost o " curva " a regimului Ceausescu . 
spuneti dumneavoastra , ca alegator , ce ati face ? 
cautati altul pentru a - l vota ? 
va ajung trei zile ? 
mergeti acasa la simpatizat si - l luati la refec ? 
Renuntati sa mai votati ? 
si daca este o greseala a CNSAS , ca la alegerile locale , cind cei dati in vileag au venit cu patalama de la Colegiu ca n - au facut trotuare politice ? 
chiar asa , ce faceti si ce ne facem cu totii ? 
metoda aceasta de a ne spune cu trei zile inainte de vot cine a lucrat pentru Securitate mi se pare incorecta . 
banii publici se duc pe lefuri , masini , telefoane si multe altele pentru o institutie cu 160 - 180 de angajati . 
si , cu trei zile inaintea scrutinului , primim o lista si niste explicatii . 
procedura in sine mi se pare chiar lipsita de respect pentru contribuabil si pentru alegator . 
inaintea alegerilor locale mai ca am acceptat explicatiile . 
institutia abia se infiintase , nu avea sediu , nu erau semnate nu stiu ce protocoale . 
dar acum ? 
se afla in aceeasi situatie ori s - a muncit pe rupte la elaborarea criteriilor ? 
nu cumva acest Colegiu inca n - a reusit sa stabileasca exact criteriile dupa care unii pot fi stampilati ca " fosti " informatori ? 
dar daca dotarea si bugetul institutiei in cauza nu sint suficiente sau daca au existat piedici , cine a protestat ? 
incerc sa mi - i imaginez pe Mircea Dinescu , Andrei Plesu , Gheorghe Onisoru , Horia Roman Patapievici luptind cu formalitatile , cu presiunile , cu lipsa de dotare . 
a amenintat vreunul cu demisia ? 
a strigat in gura mare ca adevarul nu se poate afla decit in momentul in care nu va mai folosi nimanui ? 
ceva in toata aceasta poveste nu - mi suna bine ! 
ceea ce ar fi trebuit sa devina pretextul unor dezbateri publice va fi doar o stire printre multe altele . 
in viltoarea acestor zile vom afla ca mireasa lui Popescu sau viitorul ales a facut trotuarul ? 
si ce daca ? ! 
mai avem o alternativa ? 
mai avem timp de gindire ? 
mai avem pe unde scoate camasa ? 
eu zic ca nu , ca am facut si din operatiunea cu dosarele informatorilor un fel de marcaj al unui drum public de care nimeni nu tine cont , si toti merg pe unde ii taie capul . Astazi vom afla cine dintre onorabilii din PDSR , PNTCD , PNL , PD , UDMR si Partidul Romania Mare a fost turnator ! 
dupa ce i - am suportat zece ani , ce facem cu ei ? 
ii ardem cu oprobriul nostru ? 
ii taiem de pe listele care nu mai pot fi modificate ? 
ii vom condamna macar la anonimat ? 
ceva imi spune ca , dimpotriva , vom merge mai departe . 
duminica ne vom duce la vot , uitind si numele celor de pe lista neagra , acceptind ca asa e viata si cu asta basta ! 
domnii Mircea Ionescu - Quintus si Ion Caramitru ne vor zimbi mai departe , ca si cei din PDSR sau de la Partidul Romania Mare . Va spun eu ca Popescu va face nunta duminica . 
se va duce la ofiterul starii civile . 
va spune " da " si va pleca la masa cu nuntasii , zicind in sinea lui , ce , dom' le , si asa stie toata lumea ! 
