si pisica de pe acoperis a fost batuta de un gind . Si - a zis printre urechiusele ei ca nu are cum sa nu fie mai bine daca a cistigat PDSR ! 
sa nu mai pomenim despre ce - au gindit alegatorii , bombardati si ei cu promisiuni , chiar prea mari fata de cit avea PDSR nevoie ca sa revina la putere . 
si din cresterea in sondaje a Partidului Romania Mare parca se facuse un fel de pavaza impotriva extremismului , ajungind sa - l voteze pe Ion Iliescu cine nu - ti trecea prin minte . 
si ce - a iesit ? 
guvernul PDSR , care arata ceva mai bine decit precedentul si care sta acum la protap , perpelindu - se intre organismele internationale si cererile marilor perdanti SIDEX , SIDERCA , TAROM , ROMAN SA si multi altii . 
de unde sa dea guvernul bani ? 
si omul necajit sta pe ginduri si incearca sa inteleaga . 
de unde bani daca nici Dumnezeu nu ne da vreun sfant ? 
o fi romanul disperat , dar lipsit de minte , ca sa nu priceapa ce se intimpla , nu e . 
si el mai injura , mai stringe din dinti , mai cistiga un ban , dar supravietuieste , zicind , bine , dom' le , nu au bani , asta e ! 
dar macar sa nu fie asa de fraieri ca ailalti si sa nu fure cum au facut - o pe vremuri ei sau urmasii lor . 
macar sa vedem ca e un pic de lege , un strop de ordine si ca aia sifonati stau de - o parte ! 
n - o creste griul in doua nopti si n - or scuipa fabricile salamuri de dat de pomana cit ai pocni din degete ! 
dar un pic de obraz tot trebuie sa fie ! 
cam la asta s - ar putea reduce acel " mai bine " de care ne - am agatat cu totii . 
si de la care pornind , eu cred ca PDSR incepe sa o sfecleasca . 
sint prea multe semnale ca oameni compromisi , banuiti , cercetati se intorc peste noapte in posturi importante . 
pe la institutii centrale , prin vama , prin politie , pe la tot felul de organisme locale . 
ei sint adusi ca si cum ar fi curati , noi sau reconditionati ! 
om fi noi un popor vesel , adeseori distrat si patetic , dar memorie scurta nu avem . 
n - au scris ziarele despre toti ? 
si ce daca ! 
fiecare dintre acesti indivizi este cunoscut ca un cal breaz in comunitatea din care face parte . 
Reintoarcerea lor in pozitii importante nu e decit un afront adus celor care au votat PDSR . 
si astfel , din comune , din orase mici , din municipii , din Bucuresti , zestrea de speranta si de simpatie se subtiaza cu fiecare " dalmatian " readus in functie . 
atita doar ca operatiunea se desfasoara rapid , fara a pierde vremea . 
daca in vechiul mandat au avut nevoie de timp pentru a se clarifica in legatura cu un individ sau cu altul , acum , cind ii avem gata stampilati , pierderea de credibilitate se produce chiar in ziua deciziei . 
o intrebare insa tot trebuie pusa . 
nu mai are Adrian Nastase rezerve sau nu mai tine sub control recucerirea politica a institutiilor ? 
si inca o galusca ! 
poate ca multi o vor inghiti usor , dar nu putem fi luati de fraieri cu totii . 
inchiderea pe banda rulanta a unor dosare de cercetare penala e la fel de riscanta ca si recuperarea clientelei . 
ai zice ca noii sefi din politie si din Parchet pun la " afumat " toate dosarele deschise de predecesori . 
n - au facut , n - au furat , n - au lovit , n - au falsificat , n - au inselat ! 
au fost usa de biserica , devenind doar victime politice . 
adica , toata perioada 1996 - 2000 n - a fost decit o vinatoare de vrajitoare , iar Justitie n - am avut ! 
mai , sa fie ! 
nu cumva Miron Cozma va iesi din puscarie si va fi decorat ? 
nu cumva trezorierul PDSR Gheorghe Pascu va deveni si el un cavaler de onoare al nu stiu carei Cruci ? 
nu cumva Radu Timofte o fi devenit destept , peste noapte , iar Ristea Priboi disident ? 
nu cumva , pentru ca nu se gaseste cineva sa vorbeasca pe sleau in parlament si in mass - media , Ion Iliescu , Adrian Nastase si PDSR sint tentati sa creada ca merge oricum ? 
un trai nineaca in politica pare a domina modul de a fi al puterii actuale , si el este periculos . 
scaderea de credibilitate se poate produce rapid si tot foarte repede se vor auzi ghioraiturile celor necajiti . 
si atunci , ce - o sa ne facem pentru ca nu avem nici alta tara unde sa emigram , nici alt partid la care sa dam fuga , si nici suport european ! 
daca imi imaginam ca la partea economica nu se poate descurca prea repede si usor , refuzam sa cred ca PDSR ar fi amenintat chiar de rezerva sa de cadre , mult mai subtire decit ne promitea . 
cu riscul de a stirni reactii dispretuitoare , ma tem ca , in citeva luni , PDSR se poate apropia vertiginos de popularitatea sfirsitului de an 1995 si inceputul lui 1996 ! 
