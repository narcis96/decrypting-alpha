nu exista scandal in Romania in care sa nu fie amestecata multa lume . 
ma refer la taberele politice . 
nici prabusirea Fondului National de Investitii nu poate fi trecuta in contul unei singure parti . 
unii incearca sa puna tarasenia in spinarea lui Camenco Petrovici . 
cu siguranta ca fostul presedinte al CEC nu este o minte prea luminata in domeniul finantelor . 
si nici mare caracter nu e . 
a primit si el un scaun in baza algoritmului politic si l - a folosit ca orice neam prost . 
contractul de garantare a FNI e cel putin o proba de incompetenta , daca nu una de rea - credinta . 
la fel si hotarirea de a cumpara parti din SOV Invest . 
aceeasi decizie natinga ( care a costat miliarde ) a fost luata si de Liviu Marica , fost presedinte la Banca Agricola , actualmente mare sef in locul lui Camenco Petrovici . 
din acest punct de vedere , taranistii au de repetat procedurile din cazul Marin Lutu . 
numai asa pot fi scosi in afara oricarei banuieli . 
dar Camenco Petrovici , cit o fi el de aerian in finante , nu putea angaja CEC - ul peste noapte intr - o asemenea aiureala . 
se vorbeste ca fostul premier Radu Vasile , pe vremea cit era la Palatul Victoria , a facut serioase demersuri pentru ca institutia condusa de Camenco Petrovici sa cumpere un asemenea " bolovan " de la SOV Invest si sa puna banii la inmultit in buzunarele escrocilor . 
pentru a nu fi implicat doar un partid de la putere , trebuie sa dam si parlamentului ce - i al lui . 
cea mai importanta institutie a statului de drept a privit CNVM - ul cu un suspect orb al gainilor . 
in ciuda unor sesizari , a unor nereguli constatate de Comisiile de buget - finante , Parlamentul Romaniei a tratat institutia abilitata sa controleze piata valorilor mobiliare cu indiferenta . 
iar in unele cazuri , cu complicitate . 
abia acum se spune pe sleau ca Stefan Boboc ar fi fost platit de FNI . 
abia acum aflam ca exista oameni de la CNVM care ar fi trebuit sa supravegheze Fondul , dar care au depus bani aici , retragindu - i pe sest exact in zilele izbucnirii scandalului . 
pentru ca " echilibrul " sa fie restabilit , opozitia nu se poate declara nici ea nevinovata . 
nu poate ride in pumni de rahatul descoperit zilele trecute . 
are si ea ceva pe degete . 
Ioana Maria Vlas e cunoscuta ca o apropiata a PDSR , daca nu chiar membra ( desi acum o fi radiata de prin toate hirtiile si agendele de telefon ) . 
daca mai luam in calcul prezenta lui Nicolae Vacaroiu si Florin Georgescu alaturi de Sorin Ovidiu Vintu in Banca de Investitii si Dezvoltare am putea avea inca o problema . 
pentru a clarifica prabusirea Fondului National de Investitii ar trebui lamurite grabnic citeva lucruri . 
ce actiuni au fost supraevaluate ? 
cine a facut asta si de ce nu a existat o reactie la CNVM ? 
cine a luat bani pe usa din dos , in zilele declansarii dezastrului ? 
cine a scos bani din FNI putin inainte de asta ? 
au fost acordate credite sau imprumuturi ? 
a fost FNI un fond cumparat cu gauri mari inca din momentul preluarii controlului de catre Gheorghe Teodorescu de la Gelsor ? 
a conceput Sorin Ovidiu Vintu acest fond mutual ca o masinarie de produs bani pe cai necurate ? 
ce rol au avut toti fostii ofiteri de informatii angajati la grupul Gelsor in crearea , gestionarea si golirea FNI ? 
au fost ei implicati sau doar ne bintuie stafia Securitatii ? 
si daca prabusirea FNI este cumva legata de agitatia din jurul Bancii Comerciale Romane ? 
nu cumva asaltul depunatorilor a fost stimulat pentru a se acoperi frauda de la Fondul National de Investitii ? 
se discuta , de asemenea , despre diversi demnitari si persoane publice care au incasat sume necuvenite de la SOV Invest , dar si despre salariati ai CNVM care au plecat din tara cu sume importante , retrase in ultimul moment . 
in toata aceasta nebunie bijbiim din lipsa de informatii certe si dovezi . 
pentru a linisti starea de agitatie , primul - ministru a declansat o ancheta . 
din pacate , aceasta vine prea tirziu . 
macar cu adevarul sa ne alegem . El trebuie scos la iveala cu calm , impartial si neiertator , indiferent care ar fi urmarile . 
daca rezultatele comisiei de ancheta vor fi facute publice intr - o perioada scurta , vom putea intelege cum s - a putut produce acest scandal financiar . 
el n - a fost prea departe de a arunca in aer intregul sistem bancar si , implicit , Romania . 
e un motiv suficient pentru care , in cazul FNI , ar trebui sa mergem pina in pinzele albe . 
