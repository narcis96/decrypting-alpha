primele declaratii ale lui Mugur Isarescu , dupa momentul numirii ca premier , s - au referit la cheltuieli . 
el a anuntat vinzarea masinilor contractate de Radu Vasile si reducerea numarului consilierilor . 
apoi a mentionat ca salariile directorilor de la firmele de stat vor fi corelate cu performanta economica . 
pentru prima data am avut sentimentul ca vorbeste un om care are habar de valoarea si miscarea banilor . 
pornind de la credibilitatea sa externa , de la bruma de relaxare fiscala initiata la sfirsitul anului si de la tot mai invocatul sprijin financiar extern , chiar se contureaza un moment de incredere . 
parca se poate naste ceva ! Parca se poate lega ceva ! 
semnele acestea nu sint suficiente . 
opozitia , mai ales PDSR , se teme de moarte de un succes al premierului . 
Mugur Isarescu , daca reuseste un parcurs exemplar , pune probleme enorme partidului lui Ion Iliescu . 
l - ar putea trimite la plimbare . De aceea , PDSR si Ion Iliescu vor incerca orice pentru ca planurile fostului guvernator al BNR sa esueze . 
dar adversarii lui Mugur Isarescu nu trebuie cautati neaparat in rindurile opozitiei . 
el va avea de luptat chiar si cu partidele ce compun guvernul pe care il conduce . 
degeaba a lansat Mugur Isarescu un nou comportament financiar , o noua atitudine fata de banul public , daca aceasta reforma a costurilor nu e aplicata si de ceilalti ministri . 
daca ideea sa de a reduce cheltuielile in Palatul Victoria nu va fi prelungita in ministere si in marile regii , intentiile premierului se vor spulbera in vint . 
si daca legam deciziile primului - ministru de declaratia lui Radu Berceanu din " Adevarul " de simbata , atunci optimismul primelor zile incepe sa paleasca . 
de cind a fost numit ministru la industrie si comert , Radu Berceanu ne tot ameteste cu restructurarea . 
dar tot el spune : " Realitatea este ca in CONEL si ROMGAZ nu vrea nimeni sa faca o astfel de schimbare si , de aceea , nu s - a ajuns , dupa sute de intilniri , la nici un punct comun . 
la CONEL si ROMGAZ se traieste bine , ambele companii detinind monopolul in domeniu " . 
nu doar la CONEL si ROMGAZ se traieste bine , ci si la ministerul pe care il conduce Radu Berceanu . 
iar el vorbeste despre cele doua regii de parca ar fi unele din Pakistan , si nu unele pe care le pastoreste si pe care le lasa - n plata Domnului , rezumindu - se doar la declaratii . 
fiindca , sa nu uitam , ministrul batos n - a putut face nimic cu cele doua regii , le - a mingiiat si si - a vazut de ale sale . 
acolo - tot costuri aberante peste datorii enorme , o lume care nu vrea sa se schimbe , dar in virful careia Radu Berceanu a tinut mortis sa ramina . 
in ciuda faptului ca era printre ministrii care nu mai aveau ce cauta intr - un nou cabinet , el o duce bine mersi si ne promite , pentru la toamna , alta reforma a celor doua regii . 
or , cu o asemenea lalaiala in reducerea costurilor ( care apasa cel mai dureros si cetateanul , si bugetul , si intreprinzatorul ) , Mugur Isarescu nu are nici o sansa . 
si acesta e doar unul dintre bolovanii care il incurca . 
in buget sint fondurile speciale . 
in 26 de fonduri speciale , separate de banii care se aloca prin buget , pe 1999 au fost 162 de mii de miliarde , impartite pe caprariile ministerelor . 
daca nu fiecare minister , atunci macar fiecare partid din coalitie a gestionat unul - doua fonduri speciale . 
si acestea au apasat pe umerii contribuabilului , fie el cetatean sau firma . 
si sa nu va imaginati ca ministrii guvernului Isarescu , asa disperati cum sint ei dupa capital politic , vor renunta prea usor la banii pe care ii misca fiecare dupa cum crede de cuviinta . 
imaginati - va ca , la ora aceasta , pe linga bugetul asigurarilor sociale de stat ( asa numitul CAS ) , pe linga fondul pentru ajutor de somaj si cel pentru sanatate publica , mai exista si fondul pentru modernizarea punctelor de frontiera , cel pentru dezvoltarea sistemului energetic , cel special pentru promovarea turismului , cel pentru protectia asiguratilor , cel special pentru aviatia civila , cel pentru regenerarea padurilor , cel pentru protectia vinatului sau pentru amenajarea lacurilor si riurilor etc . 
si lista e lunga ca o coada de vulpe si inseamna procente in preturile platite de cetatean sau de companii si care duc , in cele din urma , la sume de care nu mai raspunde decit ministrul . 
el da cui vrea . Printre aceste fonduri trebuie cautate si sursele partidelor pentru rasplatit clientela politica folosind tot felul de contracte aranjate . 
Mugur Isarescu poate reprezenta un pas important pentru Romania . 
dar el trebuie sa treaca nu doar de razboiul cu PDSR , ci si de cel cu partidele care - l sustin . 
