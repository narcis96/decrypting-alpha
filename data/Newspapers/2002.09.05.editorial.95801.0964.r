cotele nesimtirii tind sa atinga inaltimi ametitoare ! 
institutiile statului aflate in mina de fier a puterii politice nu mai sint decit instrumente pentru clientela , pentru politicieni . Justitia romana e doar o scula . 
ieri scriam despre putinele sanse ale Parchetului National Anticoruptie si publicam extrase dintr - un raport USAID cu privire la felul in care se face dreptate in Romania . 
americanii desemnau sistemul din Romania ca fiind " justitie prin telefon " . 
ha , ha ! Sint depasiti de evolutia lucrurilor . 
in ziarul de astazi va prezentam o adresa a ministrului apararii nationale , Ioan Mircea Pascu ( ala care isi plimba nevasta si fetita cu vaporul armatei , care se ingrijora pentru ziaristi si ii indemna sa - si tina gura pentru ca viata lor e scurta ) . 
el nu mai da telefon la judecatori . 
le da sarcina . 
in obraznicia sa de membru al puterii , Ioan Mircea Pascu isi imagineaza ca toata lumea trebuie sa se supuna ordinelor , democratia fiind , dupa mintea lui , un fel de armata in care populatia si institutiile trebuie sa se supuna oricarei comenzi venite din partea puterii . 
el ii scrie presedintelui Curtii Supreme de Justitie ( cititi facsimilele ) : " Va adresez respectuoasa rugaminte de a dispune judecarea cu celeritate a cererii de suspendare a executarii formulata de Procurorul General in dosarul nr.3130 / 2002 ( virgula , dom’ ministru ! ) avind ca obiect recurs in anulare , cu termen de judecata la data de 18.09.2002 " . 
despre ce este vorba ? 
firma " Tehnorob " a importat si a montat instalatia de nocturna pe Stadionul Steaua . 
prin celebra misculatie a unor jongleuri din fosta putere , echipa Steaua a fost basculata de la Clubul Sportiv al Armatei Steaua la fratii Paunescu , iar stadionul a fost dat in exploatare gratuita catre clanul Paunescu - Becali pentru o perioada de doua decenii . 
pentru a - si recupera banii , " Tehnorob " a inceput , in 1996 , un proces . 
in 2000 s - a ajuns la o sentinta definitiva , investita cu titlu executoriu . 
in 2002 s - a judecat opozitia la executare , facuta de Clubul Steaua , si " Tehnorob " a cistigat din nou . 
Joita Tanase a cerut Curtii Supreme de Justitie un recurs in anulare . 
n - a fost destul . 
mai vine si Ioan Mircea Pascu pe post de bolovan si pune o pila pentru ca tandemul Paunescu - Gigi Becali sa nu piarda in instanta , comitind o gafa monumentala . 
ministrul apararii considera Curtea Suprema de Justitie un fel de popota care trebuie sa - i execute ordinele si sa - i serveasca pe Gigi Becali si clanul Paunescu . 
intr - un alt proces intentat de " Tehnorob " Clubului Sportiv Steaua , ca urmare a neplatii , o directoare de la Directia Judiciara cere dosarul si  anunta ca " va vom  informa cu masurile dispuse " . 
( cititi cu atentie celelalte 2 facsimile . ) Daca asa merge justitia , daca asa se fac privatizarile , daca asa se adjudeca toate contractele cu statul , adica pe baza de decizie politica si nimic mai mult , inseamna ca am intrat intr - o faza de degradare extrem de periculoasa . 
e si un semn ca Adrian Nastase a scapat lucrurile de sub control . 
daca un ministru ( e drept , unul cunoscut pentru chiflele sale antologice ) isi permite sa trimita o asemenea adresa catre Curtea Suprema de Justitie e clar ca lucrurile au luat - o razna rau de tot . 
nu mai sintem tara democratica , ci o adunatura in care unii , ajunsi in scaunele puterii , isi permit orice . 
s - ar putea ca in aceste excese , indaratul carora din ce in ce mai multi oameni stiu ce se ascunde , sa se afle chiar sfirsitul guvernarii lui Adrian Nastase . 
