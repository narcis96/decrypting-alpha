daca in Joia Pastilor n - ar fi descins in localitate o echipa de televiziune si citiva ziaristi germani , insotiti de translator , probabil ca risipita comuna Ceanu Mare ar fi continuat sa traiasca la fel de linistita si ar mai fi trecut o jumatate de secol pina sa se intimple ceva deosebit aici . 
ultimul mare eveniment a fost cooperativizarea , cind primarul de atunci al comunei , Mihaila Cuc , a fost arestat de comunisti , si trupul a fost gasit , a doua zi , aruncat pe cimp , cu trei gloante in ceafa . 
asta s - a petrecut in 1949 . 
de atunci si pina astazi , taranii din cele 12 catune si - au vazut de viata , au indurat colectivizarea insasi , au trecut si prin industrializare , au ajuns sa munceasca la Fabrica de ciment de la Turda , pentru ca , mai apoi , dupa 1990 , sa vada cum e vinduta , taiata in bucati si urcata in trenuri , spre a mai ramine doar cu 300 de angajati din 5.000 . 
asa ca s - au intors la pamintul pe care - l parasisera si au incercat sa redevina tarani . 
acum nu mai circula nici un autobuz spre Cluj . Abia citeva mai fac legatura intre comuna si Cimpia Turzii , dar nu sint suficiente pentru ca un muncitor sau un elev sa mai poata face naveta . 
drept care , taranii s - au inchis si mai mult intre dealurile rotunde ca niste cefe mari de uriesi trintiti cu fata la pamint . 
unii cu caii , altii cu vacile incearca sa lucreze loturile mici , care au fost cindva ale lui Tisza Pista , cel care si - a adus servitori maghiari si a pus saminta unei mici colonii de catolici . 
cu toate ca e izolat , asa ascuns intre dealuri , Ceanu Mare nu pare decazut . 
nu arata nici ca o strada din vreun cartier de lux , dar nici ca un sat in care strimbi din nas cind mergi pe ulite . 
are case frumoase , multe noi , si o curea de ciment care serpuieste printre ele . 
n - ai zice ca oamenii au umblat cindva pe catalige si au fugit din cauza razboiului . 
dupa Dictatul de la Viena , satul a trecut in zona de ocupatie maghiara , iar , mai apoi , in timpul retragerii nemtilor , a fost folosit drept cartier general pentru trupe si ofiteri . 
oamenii inca mai pastreaza amintiri despre saptaminile in care frontul era la citiva kilometri , si ei se intelegeau la fel de bine cu ofiterii germani si unguri , fara a ramine , la plecare , cu vreun resentiment . 
ba , dimpotriva , cenanii zic ca ungurii si nemtii au platit pina la ultima letcaie porcii si gainile rechizitionate , spre deosebire de rusi care i - au jecmanit si si - au batut joc de ei . 
probabil ca aceasta i - a determinat sa aiba grija de mormintul soldatilor germani ( 9 , 11 sau chiar 12 - numarul fiind diferit in memoria unora ) si sa le puna un semn crestinesc . 
nu si - au imaginat niciodata ca locul acela marginit de o bordura si cu un visin in mijloc va duce numele satului pe la toate televiziunile din Romania si ca peticul acela de pamint ingrijit ii va face cunoscuti si in Germania . 
incepind de joi seara , dar mai ales duminica , de cind a fost prezentat si pe televiziunile romanesti , toata lumea vorbeste . 
o veni Gerhard Schroeder la Ceanu Mare sa se reculeaga la mormintul tatalui sau ? 
sau o veni numai sora cancelarului ? 
si daca o veni doar sora acestuia , cu siguranta ca va fi insotita de oficialitati romane ! 
poate vine domnul Ion Iliescu sau domnul Adrian Nastase , si atunci le - om spune ce necazuri avem cu milionul pentru pamint si le - om zice si de ai sapte kilometri neasfaltati care ne - ar scurta la jumatate drumul spre Cluj ! 
tre’ sa vina macar un ministru , ca asa se cade ! 
si ne - om zice pasul ! 
pe tatal cancelarului , de care n - am stiut nimic , l - or duce acasa sau i - or face un monument frumos ! 
de joi , intr - o comuna uitata dintre dealurile Clujului , toti taranii se intreaba , vine Schroeder sau nu vine ? 
