ce va spune numele de Culita ? 
sigur , ceva diferit de Napoleon ! 
celor nascuti in Transilvania , Culita le suna ca apelativ pentru un prost . 
Mutul satului sau iepuroiul comunei ! 
adeseori Culita e si porecla , dar niciodata data unui om de nadejde . 
motivul e simplu . 
limba romana e sireata . 
naste nume si porecle pe masura celor care le poarta . 
de - aia n - am citit niciodata vreo stire despre Culita Tarita . 
mi se parea obligatoriu sa urmeze ceva despre impiedicatul de o roaba sau despre incercarea de a cara curent electric cu galeata . 
zilele trecute , personajul a aparut insistent . 
e drept ca traim o vreme tocmai buna pentru tot felul de Culiti , am zis eu , spre disperarea colegilor de redactie care vedeau subiectul cu acest Culita undeva mai sus in pagina . 
asa am ajuns sa intreb , da’ cine - i caricatura asta , fratilor ? 
cum , nu stiti ? 
Culita Tarita e senator , si unul din mai - marii Moldovei ! 
asa am solicitat si eu de la documentare tot ce avem despre acest Culita , fiind gata sa jur ca numele sau n - o sa - mi spuna nimic mai mult decit ce afirmam mai sus . 
ei , si aflati ca Tarita Culita ( sau viceversa ) nu e nici prostul satului , nici un Bula modern de Neamt , nici vreo aratare cu limba atirnata . 
Culita Tarita e membru al partidului de guvernamint inca din legislatura trecuta . 
e celebru pentru exportul de busteni , alaturi de arabi , in tot felul de tari in care umbra unui copac e o raritate . 
Culita Tarita asta are si o firma pe care si - a botezat - o 3 Brazi sau Trei Brazi ( se scrie de la caz la caz ) . 
prin padurile Neamtului , toata lumea stie ca orice olario - olario nu poate fi cintat decit de Tarita al nostru . 
el are si voce , are si muschi . 
s - a ridicat de jos , de unde isi trage numele ( adica din popor ) , a razbit si prin controalele fostilor guvernanti care n - au reusit sa - l atinga . 
Culita a scapat de taxe , de dosare penale , de reclamatii , de competitie . 
ai zice ca a fost voinicul - voinicilor . 
cind colo , Culita al nostru era doar prieten cu Radu Timofte ( se zice ca ar fi veri , de unde ar trebui sa - l punem si in legatura cu finu - nasu Vintu ) . 
cert este ca senatorul Culita e un fel de stapin peste Codrii Neamtului . 
a cumparat si o fabrica de utilaje pentru exploatari forestiere , ba si o fabrica de mobila . 
in parlament , Culita al nostru este membru in Comisia pentru agricultura ( doar n - ati vrea sa fie in cea pentru cultura sau pentru bomba atomica ) . 
si , pentru ca omul nostru sa ne salveze de la dezastru , a primit spre arendare si Insula Mare a Brailei , aflata , biata de ea , in lichidare judiciara . 
administratia Domeniilor Statului , speriata de ciulinii si pirloaga ce s - ar putea intinde pe cel mai manos pamint al Romaniei , l - a chemat in graba pe Culita si i - a zis , scapa - ne de prapad ! 
Voinicul Neamtului , cel care a ajuns sa aiba o avere de 50 de milioane de dolari , a dat fuga la " Sidexul " agriculturii si a pus mina pe el cu Trei Brazi , cu putina minte si cu multa sustinere . 
mai ieri , alaltaieri am aflat de Tarita Culita ca despre un viteaz al economiei . 
cica un sindicat , " Agrostar " , s - ar fi plins la partid ca prietenul directorului de la SRI s - ar ocupa cu masluirea vinurilor de Jidvei . 
atunci le - am zis si colegilor mei , va rog sa nu rideti . 
Culita Tarita e un magnat al partidului de guvernamint . 
lasati - l in pace . 
mai trec patru - cinci luni si vedem ce recolta scoate ! 
inca nu s - a gasit nici un destept care sa masluiasca griul ! 
adevarul e ca ma astept ca , intr - o buna zi , acest Culita Tarita sa fie prins cu o galeata de rahat in timp ce incearca sa o doneze partidului sau si sa o exporte unor parteneri externi . 
