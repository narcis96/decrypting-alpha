cine a urmarit programele TV si a citit ziarele , la sfirsitul saptaminii , de buna seama ca a observat multimea de relatari de la Crans Montana . 
unii chiar vor fi exclamat , dom’le , mare succes romanesc in Elvetia ! 
in sfirsit , o actiune mareata de politica externa ! 
Ion Iliescu le - a spus clar celor de fata ca Romania vrea in Europa in masura in care si batrinul continent ne vrea . 
Rodica Stanoiu le - a dat tuturor peste nas in legatura cu coruptia si a salvat demnitatea nationala , demonstrindu - le strainilor ca sintem o tara mult mai curata decit isi imagineaza ei . 
daca adaugam un cioplit de lingura si doua cintece la vioara avem nu doar dimensiunea politica , ci si pe cea turistica . 
la aceasta se adauga o componenta economica . Au fost de fata cunoscuti oameni de afaceri romani . 
daca n - au cumparat General Motors si firma Ford , cu siguranta ca au creat , in preajma presedintelui , un climat economico - financiar incit acesta sa creada ca Romania se va bate in curind cu Germania si Japonia . 
acest spectacol de afirmare internationala poate prinde la Cucuietii din Deal si la Ciorogirla . 
dar chiar si acolo sint oameni care ar putea citi o harta . 
Crans Montana este un satuc elvetian in care se desfasoara un forum pe bani si unde Romania este de multa vreme client de baza ( mai ales dupa ce presedintele francez a infiat un copil roman ) . 
Forumul de la Crans Montana e sereleul ingrijit si profitabil , avind drept clientela politicieni dornici de a se da in stamba sau de a iesi din izolarea in care se invirt . 
se duc in satucul elvetian , platesc taxe exorbitante pentru orice , doar ca sa schimbe o vorba cu alti politicieni ( tehnologie moderna de a zice ca viitorul Romaniei ar putea iesi din orice flecareala , precum iepurele ar putea sari din orice tufa ) . 
nu stiu de unde gasesc presedintii Romaniei bani pentru combustibilul necesar atitor zboruri ( de la Ceausescu incoace se merge si pe principiul baga si tu un plin ) , dar deplasarea in Elvetia , atit de mediatizata , nu depaseste in importanta ceaiul baut la Versoix . 
mai este un aspect . 
nici Ion Iliescu , nici Emil Constantinescu nu se putea misca fara cohorta completa . 
regula include , pe linga garzi , ziaristi , ministri , doctor si responsabili de protocol , o impresionanta echipa de oameni de afaceri . 
ce vind acestia ? 
bere in Madagascar , gin in Tunisia , floricele in Elvetia ? 
cel mai adesea , la asemenea deplasari reprezentative , ei vind ziua de alaltaieri si incearca sa cumpere bunavointa presedintelui , fiind folositi si pe post de umplutura cind e nevoie sa fie prezentata forta economiei private din Romania . 
la Crans Montana au lipsit , dupa cum ne - am dat seama din relatari , George Constantin Paunescu , Razvan Temesan si Sever Muresan pentru a putea spune ca toata floarea economiei noastre a incaput in acelasi avion cu Ion Iliescu . 
abia scosi de la Nufarul justitiei , ei n - au apucat inca a se pune pe lista momentului istoric din Elvetia . 
e chiar de mirare cum oameni de asa calibru au putut lipsi la plecaciunile din preajma presedintelui Ion Iliescu si de la un prinz pentru care se zice ca s - ar fi cerut 800.000.000 lei / tramvai . 
se spune ca delegatia romana a produs un efect extraordinar asupra satucului elvetian . 
ici - colo , puteau fi auziti elvetieni exclamind : Ce boieri , romanii astia ! . 
