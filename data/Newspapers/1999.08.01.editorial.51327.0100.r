daca astazi ati fost la piata si vi s - au lungit urechile cind ati vrut sa cumparati un kilogram de piersici sau o pereche de pantofi , inseamna ca nu sinteti bun de afaceri in Romania de azi . 
e semn clar ca nu stiti sa faceti rost de bani si ca nu ati luat nici un dolar din vreo gaura neagra cum este si SIDEX Galati . 
n - ati luat de acolo , dar ati pus . Pentru ca din banii publici s - a pus in toate gaurile negre , intre acestea cea mai adinca fiind celebrul nostru combinat siderurgic . 
el e cotat cu o datorie de 600 de milioane de dolari . 
sincer sa fiu , nu cred ca Nicolae Ceausescu ni l - a lasat cu o asemenea cocoasa . 
ea a fost " agonisita " , incet , incet , pe masura ce economia de piata s - a aplicat , in cel mai salbatic stil , celebrului combinat de la Dunare , " perla a industriei socialiste " . 
si pentru ca tot ati fost la piata si n - ati cumparat nici tagle , nici tabla , nici sine dar ati aflat ceva despre sedinta de guvern care a decis schimbarea presedintelui Consiliului de Administratie , atunci merita sa va intrebati ce s - a intimplat . 
la trei luni de la numirea lui Flavius Moldovan , adus de Radu Sirbu de la Cluj , guvernul a decis ca un alt functionar public sa preia conducerea . E vorba de consilierul primului - ministru , Petrisor Peiu . 
Petrisor Peiu e taranist din garda tinara si pina acum a negociat cu sindicatele . 
are o figura de baiat cuminte , vorbeste putin si nu prea se da de gol cind este aerian . 
dar nici nu a facut mare lucru . 
el zicea in septembrie anul trecut despre " stoparea caderii economice " . 
guvernul a tras frina , dar economia a continuat - o la vale de - a berbeleacul . 
iar in ce priveste zisa " depinde de noi sa facem restructurari in adevaratul sens al cuvintului , adica trebuie sa tai in carne vie " , s - a vazut . 
Radu Vasile si , implicit , Petrisor Peiu au taiat numai in mamaliga si cind s - au ars putin au suflat repede in palme si au zis pardon . 
deci Petrisor Peiu , de profesie electronist , dupa ce l - a consiliat epocal pe Radu Vasile , a fost trimis la Galati . 
ce e SIDEX - ul ( pe linga ca - i combinat si gaura neagra in economie ) ? 
foarte simplu ! 
cel mai mare exportator al Romaniei e o casierie publica in care toti smecherii patriei stau cu mina virita pina la cot . 
cum se face selectia lor , din moment ce oricine se poate considera destept si vrea si el sa ciuguleasca nitel ? 
tot foarte simplu ! 
pe criterii politice . 
dupa 1990 , la devalizarea SIDEX s - au folosit toate procedeele imaginabile si inimaginabile . 
pe principiul firmelor capusa , SIDEX a fost inconjurat de crocodili . 
si fiecare a luat halci din profit . 
cine a luat doua - trei camioane de tabla poate plinge ca s - a ales doar cu un buchet de flori , in timp ce altii au furat cu trenurile de marfa si cu vapoarele . 
a fost vremea PDSR - ului cind s - a creat SIDERMAN , o societate care se ocupa numai cu conducerea combinatului . 
si cind cartile au fost facute dupa criteriile fixate ( de esti cu noi sau impotriva noastra ) , PDSR a dirijat prinzul crocodililor . 
firme fantoma , cu politicieni si parlamentari , si - au adus contributia istorica la disparitia banilor . 
apoi , firmele de comert exterior ale fostilor ofiteri de Securitate si SIE . 
apoi , firmele straine . 
cam tot ce a fost animal de prada mai vinos s - a infruptat din banii acestui mare combinat . 
a pierdut PDSR alegerile . 
regula jocului de spoliere a fost facuta de Sorin Dimitriu . 
acesta a mai schimbat din clientela combinatului . Paul Pacuraru , liberal notoriu , a devenit si el mare priceput in industria otelului si " lobby " - st pentru exporturi . 
a inceput si razboiul intre Balli si Metanef , si cel intre clientela PDSR si cea a actualei puteri . 
datoriile au crescut in directa relatie cu gaurile care tind sa devina o prapastie . 
acum , SIDEX are de platit 600 de milioane de dolari . 
banii se afla insa la firme lipite pe productia combinatului galatean . 
de fapt , toti vira in SIDEX un fel de pamint scump pe post de minereu si scot otel la pret modest pe care - l vind cum trebuie si uita banii la dracu' n praznic , prin strainatate . 
de fapt , SIDEX nu e decit Sodoma si Gomora industriei romanesti . 
singurii care nu fura sint muncitorii care nu pot pleca acasa cu tagla in spinare . 
si pentru ca azi tot n - ati cumparat piersici de la piata , n - ar strica sa va intrebati de ce a fost trimis la Galati aerianul Petrisor Peiu ? 
foarte simplu . 
incercati si dumneavoastra sa intelegeti ca intotdeauna imparteala trebuie condusa de cineva , inclusiv inmormintarea 
