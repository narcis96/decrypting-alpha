chiar daca un cuvint este atasat automat cind e vorba de Romania , tot nu se intimpla mare brinza . 
prin lume , cind pronunti numele tarisoarei noastre , alaturi de Delta du Danube , folclor , Dracula , Nadia Comaneci , este pusa alaturi automat si eticheta " coruptie " . 
faptul a fost semnalat si in rapoarte oficiale , si in presa internationala , si de investitorii straini . 
ce daca zic strainii ca sintem corupti ? 
ei nu sint ? ! 
cu o asemenea logica , acuzatiile Occidentului s - au prelins ca o picatura de apa pe corpul unui peste . 
numai ca repetatelor semnale venite din afara li s - au adaugat si altele din tara . 
zilele acestea , Horia Furtuna , presedintele Camerei de Comert din judetul Vrancea , l - a acuzat pe Marian Oprisan ( personaj cunoscut din conflictul cu ziaristii locali ) ca ii forteaza pe patroni sa cotizeze la partid . 
la Suceava , un fost sef judetean al PSD il acuza pe actualul de coruptie si de obtinerea de averi ilicite . 
nu are rost sa mai amintim ce s - a intimplat la Oradea in scandalul Adrian Tarau . 
pe neasteptate a fost arestata si conducerea Agentiei Judetene pentru Ocupare a Fortei de Munca din Bihor . 
in Gorj , faptele lui Nicolae Mischie au devenit legenda . 
la Constanta a fost numit prefect un cercetat penal ( tratat urgent cu " pastile " NUP - neinceperea urmaririi penale ) . 
cind aceste subiecte se zvircoleau prin ziare , s - a mai adaugat si scandalul cu luarea de mita la Ministerul Muncii si Solidaritatii Sociale . 
nu are rost sa reluam cercetarea responsabilitatilor in prabusirea FNI . 
ultimul naiv si - a dat seama ca puterea este lipsita de o minima vointa de clarificare . 
legaturile lui Nicolae Vacaroiu cu " parintele " FNI si cu prabusirea BID au ramas si ele in aceeasi categorie a spuselor si convingerilor , dar fara consecinte . 
ce ar putea sa ne indice toata aceasta aglomerare de fapte ? 
ca din multimea de aranjamente , o buna parte au devenit subiect public , dar toate s - au terminat , in cele din urma , in coada de peste . 
adica vinovatii au scapat de rigorile legii , iar diferendele s - au incheiat pe cai amiabile , in partid , in guvern sau in parlament . 
ceea ce nu inseamna ca s - a facut vreo corectie sau au fost luate masuri aspre , menite a arata electoratului ca partidul condus de Adrian Nastase e ferm si necrutator in materie de ilegalitati si abuzuri . 
ba , aruncind o privire peste subiectele insiruite mai sus si peste altele pe care le - am omis numai pentru economie de spatiu ne dam seama ca se repeta " la fotografie " perioada 1995 - 1996 . 
si atunci partidul in cauza se afla pe cai mari , si atunci credea ca nu i se poate intimpla nimic . 
intr - un an si jumatate , PDSR ajunsese sa fie perceput ca un campion  al coruptiei . 
eticheta i - a fost fatala in alegeri . 
or , experienta de atunci ar trebui sa - l oblige pe Adrian Nastase sa nu mai repete greselile . 
sa se pozitioneze fata de fiecare situatie ca si cind ar fi vitala pentru existenta partidului . 
exact asa ceva nu se vede . 
iar exemplele se inmultesc cu fiecare zi si provoaca populatia , o sfideaza , o enerveaza , o imping la exasperare . 
consecintele electorale pot fi nefaste . 
Adrian Nastase repeta vertiginos situatii cunoscute in perioada premergatoare infringerii la alegerile generale din 1996 . 
pentru a iesi de pe acelasi traseu , el este obligat la citeva miscari taioase fata de coruptie . 
altfel el se va adinci intr - o fundatura . 
cind si romanii vor adauga stampila " coruptie " celei care ni se aplica deja din strainatate nu va mai fi nimic de facut . 
batalia va fi deja pierduta ! 
