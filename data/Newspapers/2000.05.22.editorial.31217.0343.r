inainte de furtuna Inainte de furtuna CORNEL NISTORESCU Luni , 22 Mai 2000 Simbata , politicienii de vaza ai PDSR s - au strins pentru a discuta subiecte banale , dar , la sfirsitul reuniunii , toti au declarat , ca un cor bine orchestrat , ca nu exista fisuri in partid , ca il sprijina pe cel " care are o sansa extraordinara de a fi presedintele Romaniei " . 
ai intelege din aceste declaratii la unison ca partidul e mai unit ca niciodata , ca nu are nici o problema interna , ca Ion Iliescu isi continua marsul triumfator . 
daca luam la mina si declaratiile parlamentarilor aceluiasi partid , afacerea Costea n - a fost decit un biziit de musca pe linga urechea unui elefant . 
si putem intra si noi in hora cu " viata merge inainte , noi cu drag luptam ! " . 
in acelasi timp , nu putem omite posibilele consecinte . 
or fi ei parlamentarii partidului mai fideli ca niciodata , dar siguranta lor nu depaseste patetismul unei replici pe o scena de teatru . 
spusa indesat , cu gura mare si cu aer in piept . 
gindul ca s - ar putea sa fie si altfel e ascuns cu strasnicie ca un mar in fundul unui sac cu rufe murdare . 
si , pe masura ce oamenii vor intelege " Filiera franceza " si vor aparea rezultatele investigatiilor , entuziastii de acum se vor inmuia , unii isi vor schimba subit pozitiile si propozitiile . 
siguranta declaratiilor de acum se bazeaza pe procentele din ultimele sondaje . 
cel care urmeaza sa fie dat publicitatii in aceasta saptamina nu contine inca date despre evolutia imaginii lui Ion Iliescu in timpul acestui scandal . 
dar cind lucrurile se vor limpezi , si procentele se vor modifica , pozitia - beton de acum ar putea arata cu totul altfel . 
geaba isi afirma PDSR unitatea de monolit . 
afirmatiile suna mai degraba ca incurajarile copilului prin padure , dupa miezul noptii . 
e un mod de a - si face curaj cind il bintuie frica . 
oricum s - ar termina cercetarile in cazul Costea , Ion Iliescu are o problema . 
va trebui sa dea explicatii legate de Adrian Costea si afacerile Bancorexului cu acesta , si sa le repete la nesfirsit . 
cum a stat patru ani cu un asemenea consilier , cine i - a intocmit " avizele " de specialitate . 
cum s - a lasat antrenat si a marsat la o operatiune comerciala fara sa existe un contract . 
cum au fost introduse afisele in Romania , fara respectarea formalitatilor legale . 
chiar si in competitie electorala cu un amator sau cu un copil , Ion Iliescu tot ar fi luat la intrebari pe seama afiselor din Franta . 
un ziarist mai obraznic chiar l - ar putea intreba : nu ne aduceti si noua zece tiruri cu hirtie ? 
nenorocirea acestui scandal e ca nu se limiteaza la Romania . 
pentru ca el are un capat in Franta , iar ziarele din alte tari au comentat cazul , nu - i exclus ca replici mai mult sau mai putin asemanatoare celor din Romania sa vina si din strainatate . 
scandalul acesta nu pare un simplu bilci dimbovitean . 
are rezonante si la Paris , unde statul francez asteapta sa incaseze niste bani . 
iar elita politica europeana de azi , departe de alura gerontocratica a anilor & Ocirc ; 90 , e greu sa nu evite subiectul . 
ba s - ar putea chiar sa - l transforme intr - o prioritate . 
oricit de onorabile ar fi explicatiile date la Bucuresti ( unele fiind totusi trase de par ) , Ion Iliescu nu va putea raspunde la prea multe intrebari . 
dupa cum nici Emil Constantinescu nu va avea alta solutie cind va veni vorba de Adrian Costea . 
poate zice , consilierul nostru , domnul Adrian Costea , bla - bla - bla . 
dar nu prea multe lucruri convingatoare , din moment ce a fost si e imbrobodit si nu a sanctionat pe nimeni , lasindu - l pe editorul importator de petrol , grafician si strateg politic cu mandatul de ambasador in buzunar . 
geaba umfla PDSR muschii a solidaritate de partid . 
are si el o problema . 
inca nu stie care pot fi consecintele afacerii . 
si daca nu cumva o depunctare a lui Ion Iliescu ar putea influenta procentele partidului . 
e devreme pentru un raspuns . 
dar siguranta , dublata de o anume ostentatie , cu care PDSR isi afirma unitate - beton e , mai degraba , una de ochii lumii . 
siguranta ne - ar spune ca terenul inca nu este copt pentru schimbare , dar ostentatia atitudinii ne face sa subintelegem ca teama exista , ca nelinistile colinda , ca noptile sint apasatoare . 
Ion Iliescu vorbeste despre " povesti cusute cu ata alba " , " fara nici o legatura cu realitatea " . 
dar si el stie ca schela pe care sta e subreda , ca scirtiie , ca la orizont se ridica nori grei de furtuna . 
deocamdata , lumea isi face curaj si spera ca totul va trece cu bine . 
si n - o sa fie asa ! 
