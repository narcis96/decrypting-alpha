cu o saptamina in urma , i - am promis domnului Adrian Costea ca voi citi materialele pe care mi le - a expediat si voi spune ce cred despre ele , incercind sa nu fiu influentat de vreun factor extern . 
voi scrie ce - mi dicteaza constiinta . 
fiind o promisiune publica , nu - mi ramine decit sa o duc la indeplinire . 
chiar sa incerc sa fac abstractie de tot scandalul care s - a iscat in jurul autorului . 
textele trimise mai multor ziare , televiziuni si oameni politici pot fi analizate independent de imaginea autorului , de felul in care este el perceput . 
sint niste productii cu pretentii intelectuale . Ele sint lipsite insa de elementul - cheie . 
in materialele trimise de Adrian Costea scrie undeva : " Groupe Saintonge a sugerat si propus STATULUI ROMAN , de la inceputul anului 1995 , un vast proiect de schimbare a imaginii Romaniei " . 
or , daca proiectul a fost sugerat , adio ! 
cum naiba sa sugerezi un proiect ? 
daca a fost si propus inseamna ca a fost intocmit . 
cum nu - l avem ( si pina astazi nu am auzit ca cineva sa fi citit acest vast proiect " sugerat si propus statului roman " ) , parerile subsemnatului au ca punct de plecare doar cele doua materiale , intitulate " Romania - o stare de criza " si " Comunicarea - o noua necesitate " . 
ele sint mai degraba niste sinteze , alcatuite la 13 iunie 1998 . 
alaturi de ele , am mai avut la indemina doua scrisori adresate presedintelui Emil Constantinescu ( in noiembrie 1998 , respectiv martie 1999 ) . 
adica 50 de pagini de text machetat ca pentru o prezentare de agentie de publicitate . 
" Romania - o stare de criza " aduce mai degraba cu un eseu politic . 
documentul contine afirmatii patetice , constatari simple , judecati logice , intr - o succesiune inteligenta . 
Adrian Costea are un vizibil talent pentru aprecieri globale , pentru afirmatii generale socante , totul redactat in cuvinte ingrijite , pe alocuri pretioase . 
textul sau poate fi bun si de analiza politica , si de discurs , si de exercitiu retoric . 
pe fond se vede conceptia unui om care a sesizat riscurile , dar si avantajele globalizarii , importanta elitelor . 
avem de - a face cu un intelectual familiarizat cu conceptele dezbaterilor din Vest . 
Emiterea de judecati in serie ii joaca adeseori feste autorului ( " Romania nu are actualmente o reala pozitie geostrategica " ) . 
din acest prim text , pe care Adrian Costea il considera un adevarat program de guvernare , se pot extrage citeva idei . 
una este infiintarea grupului international de consultanta ( care , culmea ironiei , un an si jumatate mai tirziu avea sa se numeasca grupul Verheugen ) . 
o alta idee ( oarecum utopica ) ar fi intocmirea unui " Bilant national " , care " va deveni o referinta absoluta pe plan international ( sic ? ! ) . 
bilantul national al Romaniei va trebui sa fie comparat , modulat , sincronizat cu Bilantul national al fiecarei tari ce prezinta un interes , luind in consideratie atit obiectivele si specificitatea fiecarei tari , cit si evolutia posibila a relatiilor bilaterale , pe termen scurt , mediu si lung . 
din aceasta constatare va lua nastere strategia pe care trebuie sa o urmeze Romania . 
seriozitatea si profesionalismul acestei metode vor permite sa se solicite din nou cu credibilitate ajutorul economic si financiar international de care Romania are atita nevoie " . 
nu stiu ce ati inteles dumneavoastra . 
mie a inceput sa mi se invirta capul si sa - mi scape sensul . 
daca veti reciti cu atentie acest pasaj , veti simti la un moment dat ceva care seamana cu patinajul . 
aluneca , fuge , trece dintr - una intr - alta si , la sfirsit , nu ramineti decit cu senzatia de ameteala . 
incerc sa - mi imaginez cum va fi citit Ion Iliescu documentul redactat intr - un astfel de limbaj si cum va fi apreciat Emil Constantinescu textul trimis de la Paris . 
vor fi fost cuprinsi cei doi presedinti de un anume virtej , vor fi simtit o anume inaltime intelectuala sau vor fi cazut pe spate inainte de a ajunge la sfirsitul demonstratiei ? 
al doilea text , cel legat de comunicare , pare a fi doar o aschie din " vastul proiect " . 
el se refera numai la albumul " Eterna si fascinanta Romanie " . 
si propozitiile de aici luneca . Unele par luate chiar dintr - un manual de teoria comunicarii . 
aplicate la cartea in cauza si impanate cu patetisme , enunturile capata uneori forme socante . 
acest album " se va impune in lume ca o marturie vizuala a unei Romanii noi si seducatoare " . 
" eterna si fascinanta Romanie " este considerata " vector mondial de comunicare pentru Romania " ( ce zici , Gogule ? ) . 
ea mai este si " un vector mobilizator " ( sa traiti ! ) , si " o afacere de stat " ( bravo ! ) si introduce sponsorizarea ca " oportunitate comerciala " ( mare de tot ! ) pentru Bancorex . 
" sub acoperirea unei operatii de sponsorizare de interes national " ( citat din Adrian Costea ) ne - am ars si noi , si banca , si polimeseriasul nostru de la Paris ! 
