banul si politica ( II ) 
cine mai crede astazi ca un om de afaceri intrat in politica nu trage spuza pe turta lui ? 
naivii si fraierii ! 
afaceristul strecurat in politica stie sa invirta banii si poate sa exercite presiuni politice pentru ca un contract sa fie semnat , ca pretul sa fie mai bun sau conditiile de plata mai avantajoase . Si totul sa fie sau sa para legal . 
in Romania , legile sint cum sint si nici nu - i prea greu sa patinezi printre ele . 
miliardarii de carton ai Romaniei sint fructul incrucisarii miciuriniste dintre bani si politica . 
unii cu carnet de membru de partid , altii ca simpatizanti sau ca oameni din umbra . 
cind valuta se schimba cu aprobare , puterea de atunci a detinut pirghiile pentru a dirija selectia . 
i - a ajutat doar pe unii si , cu siguranta , a pretins un tain . 
si afaceristii au prosperat , fara sa creasca natural , prabusindu - se mai apoi cind le - a disparut suportul . 
jungla nascuta in acea perioada va ramine de nepatruns pentru ani si ani . Ea ne arata insa pericolul creat de influenta majora a politicii asupra business - ului . 
s - a conturat chiar o mentalitate paguboasa . Ca n - ai cum sa te imbogatesti si cum sa prosperi in afaceri daca nu intri intr - o echipa politica . 
si daca te - ai lipit la un partid , esti protejat . Nu te mai atinge nici politia , nici justitia . 
exemplele de " eficienta " a justitiei in cazurile Gabriel Bivolaru si Marin Lutu ( ca sa nominalizam din ambele parti ) au intarit acest mod de a gindi . 
si , astfel , Romania , la inceput de mileniu , se intoarce in vremuri apuse , de unde reincepe drumul spre modernitate . 
in citiva ani , mii de oameni de afaceri trebuie sa parcurga distanta enorma de la " salbaticie " la regulile lumii civilizate . 
cum se va desparti politica de business ? 
cum se pot trasa granite solide intre ban si omul politic ? 
declararea averilor e un prim pas . Modificarea legii sponsorizarii partidelor e al doilea . 
in acest moment , marile firme sau grupuri economice cotizeaza la principalele forte politice aflate in competitie . 
acestora li se adauga stralucitii reprezentanti ai economiei subterane sau gri . Ei cara direct cu sacosa . 
un alt pas important ar fi reprezentat de societatea civila . Ea trebuie sa invete sa se apere si sa exercite presiuni asupra partidelor ! 
Bunaoara , ce garantie are electoratul ca prin alegerea lui Dan Voiculescu pe listele PDSR , acesta va munci mai mult pentru interesul public si mai putin pentru al sau ? 
pentru noi care va fi cistigul implicarii unui om de afaceri in politica ? 
daca PDSR va cistiga alegerile , putem avea o singura certitudine . Ca afacerile lui Dan Voiculescu se vor dezvolta vertiginos , exact cum s - au extins cele ale lui Petre Badea de cind CDR si Emil Constantinescu sint la putere . 
nu am face decit sa repetam la nesfirsit experiente anterioare , gen Viorel Catarama . 
cit a fost la liberali , i - a mers struna ! 
cum s - a despartit de ei , cum a dat de necazuri . 
chiar si " vinatoarea " care se desfasoara in aceste saptamini ( fiecare partid alearga dupa oameni de afaceri care sa - l sustina ) e tot un argument pentru ca separarea sa se produca . 
Germania a fost capabila sa gaseasca o rezolvare in cazul Helmut Kohl . 
cel mai mare politician german al secolului , autorul unificarii , un adevarat mit , a fost ingenuncheat de justitie , in ciuda meritelor sale deja istorice . 
Kohl a trebuit sa plateasca milioane de marci si sa - si puna casa garantie ca sa achite amenda pentru circulatia ilegala a banilor dintre oamenii de afaceri si CDU . 
noi nu reusim sa aducem in fata justitiei un pirlit de primar sau un mafiot de en gros pentru ca plateste pe ici si pe colo . 
cita vreme fenomenul acesta va fi lasat sa prolifereze si sa scape de sub control , nu vom avea nici politicieni curati , nici afaceri solide si prospere . 
pina nu construim " tarcuri " separate pentru fiecare dintre cele doua categorii , confuzia se va mentine , legea va fi aplicata aproximativ , iar valorile vor intirzia sa se detaseze . 
daca vrem politicieni de profesie si economie de piata adevarata , trebuie sa ne batem neincetat pina cind delimitarea va deveni o conditie obligatorie . 
omul de afaceri sa ramina cu banii sai , iar politicianul sa treaca frumos in slujba interesului public . 
fara aceasta separare , tranzitia romaneasca va mai dura cam o suta de ani . 
