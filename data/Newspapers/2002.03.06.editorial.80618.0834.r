eu nu sint statul roman . 
ca persoana , nici nu intru si nici nu ies din NATO . 
eu nici nu contez fiindca , ori sint pentru , ori sint contra , nu conteaza decit dorinta majoritatii . 
pe mine nu ma monitorizeaza nici Washington , nici Bruxelles ca sa i se puna Romaniei o bila neagra din cauza asta . 
parerea mea e doar parerea mea de roman cu buletin de identitate si nu reprezint decit doua inalte curti . 
curtea in care m - am nascut si curtea in care locuiesc . 
ca atare , imi port singur de grija si nu am nici o obligatie sa tac , chiar daca statul roman , adica tara mea , din diverse ratiuni de politica internationala , nu poate spune nimic . 
pe cont propriu si nesilit de nimeni , purtat numai de convingerile mele , am dreptul si obligatia de a scrie negru pe alb un protest : - . 
timpitilor ! Lasati copiii in pace ! 
scriu aceasta in limba mea materna , limba romana . 
si , ca atare , daca exista o limba moldoveneasca , nu veti intelege si nu aveti de ce va enerva . 
e ca si cum v - as spune kimi o ai shiteru . 
stiti ce inseamna asta ? 
din moment ce e in alta limba , pe care nu o inteleg , autoritatile moldovene , pornite pe investigarea copiilor participanti la manifestatiile de la Chisinau , n - au pentru ce se supara si nici bucura . 
asa e si cu ce scriu eu . 
timpitilor ! Lasati copiii in pace ! 
daca tot vorbiti alta limba , rostirea moare la Prut si devine fara sens dincolo de granita . 
poate ca , acolo , anchetatorii copiilor , cu gindirea lor pasareasca , vor descifra in aceste cuvinte un mesaj de prietenie , un indemn la rugaciune . 
dar daca afla ce inseamna si totusi pricep , n - au decit sa se infurie , sa faca spume . Se pot uita si in oglinda sa vada cum arata . 
mesajul ramine acelasi . 
timpitilor ! Lasati copiii in pace ! 
la Chisinau , copii din clasele primare sint cautati si cercetati pentru ca au rostit , la manifestatiile din aceste zile , o rugaciune sau au recitat Miorita . 
ce - au facut ? 
au aruncat vreo bomba ? 
au pornit vreun pogrom ? 
au ofensat vreo alta limba ? 
au zis ei ceva de comunism , de mumii , de tari ? 
ce mare nenorocire au provocat cu nevinovatia lor si cu credinta ca limba pe care o vorbesc si o apara e mai de pret decit senila de tanc , doctrina sau slugarnicia ? 
daca statul roman e obligat de aspiratiile sale democratice sa taca , eu , ca trecator cetatean si unul dintre cei fara legitimatie de functionar sau grade in armata , eu si altii ca mine de ce sa tacem ? 
putem sa discutam despre ce vreti , sa ne intilnim , sa schimbam opinii , sa invatam unii de la altii . 
nu viseaza nimeni sa ne ciomagim . 
dar nici nu putem sa nu va spunem un lucru ce nu mai poate fi trecut sub tacere . 
timpitilor ! Lasati copiii in pace ! 
degeaba ii anchetati . 
Stirniti si mai multa lume . 
terfeliti si bruma de onorabilitate pe care ati mai putea s - o aveti ! 
va inchideti singuri usa in nas si incurcati un atribut frumos al vietii cu subiectul principal al situatiei pe care o traiti . 
ca simplu cetatean , fara nici o legatura cu statul roman va transmit din partea mea si a citorva prieteni : - Timpitilor ! 
lasati copiii in pace ! Daca pricepeti , mai duceti - va naibii cu ideea voastra de limba moldoveneasca ! 
