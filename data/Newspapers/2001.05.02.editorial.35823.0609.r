de mai bine de o saptamina , Ministerul Justitiei nu mai invita Evenimentul zilei la conferintele de presa . 
n - am primit nici o decizie sau vreun comunicat in acest sens . 
dar de chemat nu ne mai cheama , semn ca am produs o suparare atit de mare incit institutia a hotarit asa . 
ce sa fie , ce sa fie ? , ne - am intrebat noi . 
nu s - or fi gasit destule scaune in sala in care se tin intilnirile periodice cu gazetarii ? 
or fi pierdut numerele noastre de telefon si de fax ? 
s - au schimbat legile , iar institutiile publice nu mai au obligatia de a informa publicul ? 
degeaba ne - am tot stors creierii , ca n - am gasit nici un motiv mai serios . 
asa ca am luat la frunzarit colectia ziarului . Poate vom gasi acolo vreo explicatie . 
am zis ca generalul Dan Voinea , cel care a cercetat mortii de la Revolutie si mineriadele , va fi schimbat . 
si a fost . 
am scris ca se pregateste debarcarea procurorilor tineri de la Anticoruptie . 
s - a pregatit si s - a produs . 
am mai publicat citeva stiri despre trimiterea dosarului Costea la Tribunalul de Mare Instanta de la Paris . 
a fost expediat si , dupa toate probabilitatile , a ajuns la destinatie . 
am informat cititorii ca Ovidiu Budusan nu a fost initiatorul acestei operatiuni . Facsimilele adreselor de la Ministerul Justitiei au dovedit asta . 
am scris ca Ovidiu Budusan a depus cerere pentru azil politic in Franta . 
chiar daca unii au scaldat - o , informatia s - a adeverit . 
am mai scris ca toti procurorii care au instrumentat cazuri importante ale unor apropiati sau fideli ai actualului partid de guvernamint au probleme . 
li s - au luat dosarele pe care le anchetau , au fost chemati sa dea cu subsemnatul , au fost verificati . 
n - au fost chemati la Comisia de disciplina a Parchetului General ? 
ce vina avem noi ca aceasta nu s - a reunit ? 
am scris ca doamna ministru Rodica Stanoiu a dat o circulara prin care , intr - un mod evaziv , li se spune judecatorilor ce sa faca in procesele pentru retrocedarea caselor abuziv confiscate . 
am si reprodus aceasta circulara . 
era falsa ? 
din cite stim , oficialii ministerelor n - au contestat - o ! 
am publicat si un alt document referitor la atitudinea judecatorilor fata de bancile aflate in faliment . 
am inventat ceva ? 
nici macar in gluma ! 
el a fost semnalat si de alte publicatii . 
ce - ar fi vrut doamna ministru ? 
sa ascundem hirtia sub masa ? Sa n - o publicam , asa cum au facut alti colegi cu circulara referitoare la casele nationalizate ? 
sa nu scriem nimic despre scandalul Budusan si despre intorsatura luata de cercetarea cazurilor Costea , Temesan , Jimbolia , Gabriel Bivolaru etc . ? 
in schimb , sa publicam interviuri si fotografii mari ale doamnei ministru , cu explicatii de genul : Justitia romana sub Rodica Stanoiu a luat - o pe drumul cel bun ! 
tare ma tem ca , in curind , doamna ministru va gasi o explicatie spectaculoasa la semnalele lui Guenther Verheugen . 
cind acesta a afirmat , in fata parlamentului , ca justitia romana are nevoie de alte conditii pentru ca judecatorii sa poata aplica , impartial , legea , cu siguranta ca a fost intoxicat de Evenimentul zilei . 
in consecinta , Ministerul Justitiei va depune toate eforturile ca functionarul european sa nu mai afle ce se petrece la Bucuresti . 
va fi si el sters de pe lista celor care primesc informatii ! 
mai in gluma , mai in serios , ar trebui sa ne intrebam : ce ni se pregateste ? 
o tacere controlata sau controale tacute ? 
semnalul dat de Guenther Verheugen ar trebui luat in serios . 
independenta justitiei a devenit subiect de discutie legat de Romania . 
inainte se vorbea numai despre incoerenta legislatiei , despre coruptia sistemului . 
in citeva luni , doamna Rodica Stanoiu a reusit sa impuna , pe agenda functionarilor europeni , inca un capitol de monitorizare . 
ca sa nu treaca dincolo decit vestile bune , se pregateste un altul care s - ar putea numi libertatea presei . 
