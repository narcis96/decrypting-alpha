declaratia stravezie data de Radu Vasile privind " interferenta din domeniul executivului a unor institutii " a provocat o vizita a presedintelui la Palatul Victoria . 
e treaba celor doi ce au discutat , dar e cert ca presedintele si premierul s - au pus de acord si au iesit fiecare cu cite o noua parere . 
Emil Constantinescu a pupat Piata Independentei spunind ca " a vorbi despre astfel de lucruri nu numai ca nu are nici un sens , dar este impotriva intereselor tarii " . 
Radu Vasile a pupat - o mai vesel , zicind ca e vorba de speculatii . 
el n - a fost atit de dur ca presedintele la Lvov unde a catalogat afirmatiile ca fiind " o prostie " . 
daca ar fi sa luam de bune cele doua declaratii protocolare , am putea dormi linistiti . 
cei doi si institutiile pe care le reprezinta se impaca de minune , ba chiar " e vizibil pentru orice om de bun simt ca s - a realizat un progres in cadrul guvernului , intre guvern si presedintie , intre guvern si majoritatea parlamentara " . 
nefiind nici de " bun simt " la comanda si fara sa ne speriem citusi de putin ca sustinem " o prostie " , chiar cu riscul de a fi " impotriva intereselor tarii " , avem destule motive sa credem ca neintelegerile sint reale , ca intre cele doua institutii comunicarea se produce mai mult la nimereala . 
minia premierului a izbucnit de la intilnirile lui Emil Constantinescu cu Hajdu Gabor pe subiectul " compensatelor " si cu tandemul Ion Muresan - Radu Sirbu in chestiunea COMTIM ! 
lui Radu Vasile i - a sarit siguranta ca presedintele a discutat despre lucruri pe care guvernul nu le - a putut scoate la liman . 
si a iesit pe micul ecran cu declaratia privind imixtiunea , ca mai apoi , in urma intilnirii de la Palatul Victoria , sa bage coada intre picioare . 
ziaristii si alti politicieni au sarit ca arsi , acuzindu - l si ei pe Emil Constantinescu de amestec in treburile guvernului sau de declansarea campaniei electorale . 
or , practica e una mult mai veche . Are radacini adinci si la Cotroceni si in Palatul Victoria . 
Ion Iliescu a facut acelasi lucru . 
din cite stim , se intilnea saptaminal si cu premierul , si cu sefii celor doua Camere , iar atunci cind simtea nevoia unor clarificari se intilnea si cu ministrii cabinetului Vacaroiu . 
numai ca acestea nu erau mediatizate si aveau loc cu o anume discretie . 
in niste limite , o asemenea consultare este chiar fireasca , mai ales ca presiunile populatiei se indreapta adeseori spre Cotroceni , fie din necunoastere , fie dintr - o anume exasperare in fata inertiei din alte institutii . 
or , Emil Constantinescu s - a implicat in atributiile executivului mult mai mult decit a facut - o Ion Iliescu . 
el a numit un premier care in primele luni era total aerian ( Victor Ciorbea ) si pe care a continuat sa - l tina in zabala strinsa a telefoanelor nocturne si cind acesta putea merge singur . 
prin aceasta formula , Emil Constantinescu si - a asumat o metoda de lucru extrem de riscanta . Aceea de a trece mai toate miscarile importante prin consimtamintul " din deal " , de a tine totul sub o dadaceala severa . 
la ministrii guvernelor Ciorbea si Radu Vasile a domnit mai mult frica de presedinte decit sentimentul raspunderii in fata parlamentului . 
prin declaratia de saptamina trecuta , Radu Vasile a incercat un fel de rascoala , dar nu l - a tinut cureaua . 
in fond , el chiar ar fi putut sa o faca pentru ca a fost investit si de parlament , si de presedinte . 
mandatul i - ar fi permis , dar i - au lipsit armele . Ele ar fi insemnat o conceptie clara in restructurare , o fermitate de neclintit in aplicarea programului de guvernare . 
si , evident , rezultate care sa - i valideze acest comportament independent . 
or , Radu Vasile , vizibil iritat de tutela prezidentiala , s - a revoltat din senin , fara sa se poata baza pe un PNTCD de beton in spatele lui si fara sa poata oferi opiniei publice argumente zdrobitoare in favoarea productivitatii cabinetului sau . 
de cealalta parte , Emil Constantinescu a cedat si el , incercind sa salveze aparenta pentru stilul sau informal de a lucra cu membrii cabinetului , punind ziaristilor in spinare o raspundere falsa . 
ca a vorbi despre modul sau de lucru e impotriva intereselor tarii . 
cu multe zimbete , chiar ne - am putea lansa in reversul acestei afirmatii . 
ca a cirpi situatia din Romania prin telefon sau la o sueta e mai impotriva intereselor tarii decit a spune chiar si " prostii " despre asta . 
de fapt , durerea vine de la convingerea presedintelui ca se pricepe la toate si de la neputinta guvernului de a urni lucruri simple , pe care le vede si nea Gheorghe din Pascani . 
si pentru ca n - au gasit o solutie , cei doi au adoptat metoda de a trage putin nisip peste . 
un pupat in Piata Independentei intre doi oameni si doua institutii , fara a ajunge la radacina raului . 
