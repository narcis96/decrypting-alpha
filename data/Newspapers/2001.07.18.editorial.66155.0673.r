oricit ar fi de mare zapuseala , daca mai ies in strada si muncitorii de la Galati , sustinuti si de otelarii din Resita si Hunedoara , atmosfera va deveni de - a dreptul fierbinte . 
astazi , la Galati , mii de oameni vor marsalui si se vor aduna la un miting de protest . 
sindicalistii spun ca o fac numai din cauza Legii pensiilor . 
sa zicem ca au dreptate . 
e prea de tot ca un cocsar sau un otelar , dupa o viata de munca infernala , sa iasa la pensie cu o nimica toata . 
din acest punct de vedere , dorinta lor de a obtine conditii mai bune pentru pensionare mi se pare justificata . 
atita doar ca incercarea de a presa modificarea Legii pensiilor acum , cind se semneaza contractul de privatizare a SIDEX , mi se pare cam suspecta . 
si chiar daca miscarile de astazi sint curate , in sensul ca ele nu vizeaza decit amintita lege , consecintele pot fi la fel de nefericite . 
in primul rind , galatenii au parlamentari , au prefect , siderurgistii sint si ei intr - o confederatie sindicala . 
ar fi putut incerca mai intii toate aceste cai . 
daca se aduna la un loc toti siderurgistii , pina la urma o corectie legislativa va trebui facuta . 
dar a iesi in strada exact in zilele semnarii , ba , a mai ameninta si cu ruperea Pactului social incheiat cu executivul , seamana mai degraba a cuie batute in chiar talpa galatenilor si a romanilor . 
nu vreau sa sustin neaparat ca sindicatele din Galati sint conectate la tot felul de interese subterane ale celor care vor pierde din privatizarea SIDEX . 
sint insa gata sa bag mina in foc ca pe linga profitorii institutionalizati in cei 11 ani de coruptie si firme - capusa s - or fi aflind si ceva sindicalisti de vaza . 
nu asta mi se pare esential . 
mult mai important este ca aceasta gaura neagra de interes national sa fie totusi privatizata . 
cu spaga sau fara , conditiile de vinzare nu le putem socoti onorabile , avantajoase sau oneroase , atita vreme cit nu ne - au fost comunicate in detaliu . 
dar privatizarea Combinatului Siderurgic din Galati e un moment - cheie in evolutia economiei romanesti . 
ea scapa bugetul de o presiune enorma . 
privatizat , SIDEX lasa libere in buget sume importante pentru sanatate , cultura , armata . 
in plus , e un semnal major dat de actuala guvernare . 
atitudinea scaldata a PDSR din perioada electorala se termina printr - un gest hotarit in favoarea economiei de piata . 
din privatizarea SIDEX ar avea de cistigat nu doar muncitorii , nu doar orasul si judetul . 
ar cistiga Romania ! 
fac aceste afirmatii fara intentia de a da cuiva o bila politica si fara a cunoaste exact conditiile privatizarii , dar cu speranta ca nu vom avea parte de o gainarie de proportii industriale . 
or , in acest context , miscarile sociale de la Galati , chiar vizind numai Legea pensiilor , pica extrem de prost . 
ar putea strecura indoieli si temeri , ar putea amina semnarea actelor . 
ba , in cazul in care mitingul de azi o ia razna si degenereaza , atunci ne putem lua adio de la un investitor strain . 
gaura neagra de interes national ar urma sa fie suportata mai departe din banii fiecarui cetatean roman . 
astazi , la Galati , ne putem condamna singuri la o catastrofa ! 
