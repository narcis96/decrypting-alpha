ieri , Decebal Traian Remes a anuntat o noua schimbare in modul de calcul al pretului tigarilor . 
pe piata romaneasca , tigarile , la vinzare , vor avea un pret fix . 
e a saptea schimbare de norme din acest an . 
dupa ce Ordonanta de Urgenta nr.50 ( cea care a provocat un scandal enorm ) a fost votata de parlament si a devenit lege , ministrul finantelor a mai facut inca sase schimbari ale modificarii . 
ultima dintre ele , cea privind renuntarea la facilitatile acordate celor care folosesc tutun produs in Romania , a dus Regia Autonoma a Tutunului Romanesc in situatia de faliment . 
noua reglementare anuntata ieri are drept scop salvarea acesteia . 
consecintele : pretul tigarilor autohtone se va reduce sensibil , in schimb va creste simtitor cel al tigarilor de calitate superioara . 
noua schimbare de reglementare , facuta peste noapte , a generat pozitii contradictorii . 
unele firme straine sint de acord , altele nu . 
contesta decizia anuntata de ministru , sustinind ca e luata pe genunchi si va genera o alta brambureala . 
in cazul unei inflatii mari , firmele producatoare de tigari vor fi nevoite sa schimbe preturile de la o zi la alta si sa le anunte public in cotidiane de mare tiraj . 
pentru a nu le schimba mereu si pentru a se feri de inflatie , producatorii vor fi in situatia de a stabili preturi sensibil marite . 
noua masura avantajeaza si da o gura de oxigen fabricilor romanesti , dar arunca firmele straine in ceata . 
in plus , prin noua formula , Ministerul Finantelor se angajeaza sa supravegheze piata , in asa fel incit sa - i sanctioneze prompt pe cei care vind tigari peste pretul oficial . 
e greu de priceput tot acest mecanism pe care foarte putini il cunosc in detaliu . 
nu vrem sa intram in amanunte , dupa cum nu vrem sa ne amestecam nici in disputele dintre producatori sau in razboiul acestora cu Ministerul Finantelor . 
e treaba lor . 
altceva incepe sa se contureze pina la valoarea unei concluzii . 
Decebal Traian Remes e doar un contabil si nu poate sa - si depaseasca in nici un fel conditia . 
unul mediocru , care crede ca " rezolva " din virful condeiului orice politica fiscala . 
din cauza faptului ca nu a fost in stare sa construiasca un buget , el este in situatia de a cirpi mereu , fara vreo viziune , fara vreo rigoare . 
asa s - a ajuns ca in acest domeniu al tigarilor reglementarile sa fie schimbate de sapte ori in noua luni . 
fiind vorba de investitori straini importanti , marile gaselnite fiscale ale lui Traian Remes au facut ocolul cercurilor financiare din tara si din strainatate , devenind proverbiale . 
din cauza neprofesionalismului sau , Romania a ajuns de pomina . 
legislatia se schimba de cite ori stranuta cite un gura - casca din guvern . 
in acest colt de pagina am acordat o sansa unui mod de a fi . 
cu aerul lui bolovanos , Remes , chiar daca s - a concentrat pe taxele din meditatii sau pe banii din circiumi , venea si cu o judecata simpla , la mintea cocosului . 
sa contribuie fiecare la un buget amarit , chiar daca e profesor sau circiumar . 
nu se pricepe la finante , dar se bate gospodareste pentru fiecare leu . 
asta a fost imaginea de inceput si de aceea i - am acordat credit . 
cu timpul , Remes s - a dovedit mare contabil pentru firimituri din economie , si o catastrofa de finantist cind a fost vorba sa mentina politica fiscala pe o linie coerenta , logica si stimulativa . 
mai mult , incep sa cred ca Decebal Traian Remes nu este un om de buna credinta . 
saptamina trecuta , la o reuniune , el sustinea un fapt care ar trebui sa puna pe ginduri si partidul care - l sprijina . 
Remes zicea ca in Romania contrabanda nu mai este treaba Ministerului Finantelor pentru ca nu se mai face prin punctele vamale , ci printre acestea . 
adica , pe cimp , pe fisiile de granita care nu se afla sub controlul Vamii sau al Garzii Financiare . 
in fata unei asemenea aberatii , care poate fi socotita si minciuna sfruntata , nu ne ramine decit sa il abandonam pe insul bolovanos , cu aerul sau de gospodar preocupat , si sa incepem sa - l privim pe ministrul liberal duplicitar , incapabil sa conduca o politica fiscala . 
catastrofa din finantele romanesti incepe sa aiba un nume . 
ce se va intimpla de saptamina viitoare pe piata tigarilor e greu de spus ! 
ce vor zice marii investitori straini pe aiurea e ceva mai usor de imaginat ! 
e doar o continuare , la patrat , a stirilor socante care vin de la Bucuresti 
