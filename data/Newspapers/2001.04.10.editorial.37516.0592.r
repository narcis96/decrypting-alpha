" Buciumul suna cu jale " vor fi zis prea putinii tarani si taranisti prezenti duminica in Piata Revolutiei . 
suna cu jale si pentru taranul roman , si pentru proprietarii de paduri , amenintati de modificarea Legii Lupu . 
duminica , buciumul a sunat cu jale si pentru PNTCD . 
si sunetul acesta trist mi se pare mai important chiar decit schimbarea legii . 
e semn ca scena politica romaneasca s - a aplecat rau spre stinga , iar partidul care pina acum a jucat rolul unei forte de echilibru s - a refugiat intr - o resemnare periculoasa . 
de la furtunosul congres care l - a ales presedinte pe Andrei Marga , taranistii au disparut din prim - planul vietii politice , ca si presedintele lor . 
Andrei Marga a putut fi auzit in acest rastimp doar in momentul in care Ovidiu Grecea a acuzat de coruptie grupul de la Cluj . 
de atunci , rectorul universitatii clujene a tacut . 
politiceste , taranistii au intrat intr - o stare de sfirseala , de impacare cu sine , de vinovatie sau de frustrare . 
esential mi se pare faptul ca glasul lor nu mai razbate . 
la tumbele si gafele partidului de guvernamint , nu mai reactioneaza nimeni . 
liberalii inca nu stiu ce vor ( ciolan sau opozitie ) , maghiarii isi vad de interesul lor , iar Partidul Democrat isi imparte scaunele si dormezele . 
intr - un asemenea context , Romania e condusa fara opozitie . 
nu mai avem nici mass - media care sa vorbeasca pe sleau , nu mai avem nici societate civila care sa se ridice impotriva . 
de fapt , puterea trece prin toate ca un cutit incins prin unt . 
si , astfel , Romania vietuieste senina din punct de vedere politic , fara sa inteleaga ca se indreapta spre o alta fundatura istorica . 
ne asteptam ca , dupa alegerile de la congresul din ianuarie , PNTCD sa renasca . 
au plecat seniorii acuzati de motaiala si lipsa de reactie . 
s - a instalat o conducere tinara , in fruntea careia se afla triumviratul Marga - Lupu - Chirita . 
am crezut ca , dupa citeva decizii organizatorice , PNTCD va reveni pe scena politica . 
chiar si din afara parlamentului va incerca sa contreze politici eronate , sa semnaleze excesele si sa - i cheme in jurul sau pe toti cei dezamagiti de perioada Ion Diaconescu . 
nici reintoarcerea lui Victor Ciorbea in partid n - a insemnat mare lucru . 
la taranisti , dupa retragerea batrinilor , s - a instalat o atmosfera de picoteala filozofica . 
partidul ( cu ce a mai ramas din el ) se dovedeste a fi malaiet si resemnat . 
parca si - ar asuma toate vinovatiile pamintului . 
am scris la alegerea lui Andrei Marga ca ne aflam in fata unui politician dornic de putere , abil si cu o cultura politica impresionanta . 
si acum cred acelasi lucru . 
atita doar ca Andrei Marga nu va aduce niciodata vreun cistig taranistilor daca se va limita doar la politichia din spatele cortinei . 
el trebuie sa iasa in fata si sa se bata , sa le dea curaj celor dezamagiti , sa reorganizeze formatiunea politica si sa - i redea vocea distincta pe scena romaneasca . 
din ceea ce s - a petrecut duminica in Piata Revolutiei trebuie sa intelegem ca taranistii inca nu s - au trezit , ca multimea simpatizantilor este inca departe de a se stringe din nou in jurul lor . 
daca modificarea unei legi simbolice pentru anii de guvernare a CDR a strins atit de putina lume e semn rau pentru partid , dar si pentru viata politica romaneasca . 
Buciumul n - a sunat cu jale doar pentru PNTCD , pentru tarani si proprietari de paduri . 
e , mai degraba , o chemare disperata a unui partid care se afla inca departe de ceasul stringerii rindurilor . 
