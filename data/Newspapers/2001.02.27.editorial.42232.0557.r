multa cerneala a mai curs pe seama Securitatii lui Nicolae Ceausescu . 
si - o sa mai curga , impestritata cu povesti , cu bancuri , cu zvonuri , pentru ca sintem inca departe de o clarificare sanatoasa , pe baze stiintifice . 
societatea civila si clasa politica dau din gura , se confrunta , dar nu pot cadea de acord privitor la punerea la punct a unei masinarii care sa faca cercetari in adevaratul sens al cuvintului . 
si , in acest timp , " securistii " ce fac ? 
ce gindesc ? 
s - au rasfirat prin partide si prin afaceri , s - au cosmetizat nitel , dar mare lucru nu prea stim despre evolutia gindirii lor . 
cu exceptia unui serial care ii incrimina si a doua - trei participari pe la emisiuni de televiziune , in toti acesti 11 ani , fostii ofiteri de Securitate n - au prea vorbit . 
interviul cu colonelul in rezerva Ilie Merce ( deputat al Partidului Romania Mare ) , publicat in ziarul " Adevarul " , merita citit cu creionul in mina , in ciuda faptului ca intrebarile sint puse in dorul lelii . 
el are meritul de a ne atrage atentia asupra felului in care vad fostii ofiteri trecutul lor de glorie si prezentul nostru confuz . 
primul lucru care socheaza la " viziunea " lui Ilie Merce este nevinovatia . 
" n - a suferit in alt fel nimeni din cauza Securitatii " , cu exceptia unora care n - au primit aviz pentru a fi avansati sau sa plece in strainatate . 
nimic , nimic , nimic ! 
frica pe care o traiau romanii nu era decit rezultatul incercarii de discreditare a Securitatii si Militiei , dusa de postul de radio " Europa Libera " ! 
deducem astfel ca , fara emisiunile celebrului post de radio , Militia si Securitatea ar fi fost doua forte nevinovate , progresiste , straine de orice abuz , democratice , concentrate doar pe apararea ordinii in societate si pe actiuni de contraspionaj economic . 
Ilie Merce spune ca ofiterii de Securitate erau principalii rostitori de bancuri politice ( mai ales la serviciu ) , ca turnatoriile nu erau luate in seama decit atunci cind era vorba despre oamenii care se aflau in atentia vreunui serviciu de spionaj . 
in rest , " marele rol al Securitatii a fost ca a urmarit toate contractele importante incheiate cu firme din alte tari " . 
si de ce ? 
" de ce sa platim asistenta tehnica pe un an , doi sau trei , daca obtineam datele prin mijloace specifice ? " 
abuzuri ? Exact trei , adica numarul persoanelor care erau in puscarii in decembrie 1989 pentru " infractiuni legate de securitatea nationala " . 
fie Ilie Merce a pazit gainile de la una din gospodariile - anexa ale Securitatii , fie face pe prostul . 
cum avea grad si a raspuns si de un judet si de Cultura , ne obliga sa luam in calcul a doua varianta . 
ba mai mult . 
incearca sa acrediteze si varianta eroica , conform careia si Securitatea voia sa scapam de Ceausescu . 
n - ati auzit chiar de un ofiter erou , faimos pentru ca ar fi votat impotriva lui Ceausescu , dat afara din PCR ? 
inseamna ca habar nu aveti de marile proteste puse la cale de Securitate , de disidenta constanta din rindurile acesteia ! 
de fapt , zice Ilie Merce , nu stiti nimic . 
institutia asta merita titlul de erou al natiei ! 
noi nu sintem constienti de cit bine ne - a facut si nu ne dam seama ca dusmanii patriei au distrus - o ! 
or fi fost bune de incriminat serviciile secrete din celelalte tari socialiste , dar al nostru , patriotic si prevenitor , numai asta nu merita ! 
cu acelasi aer de ingeras care n - a poposit niciodata pe marginea unei troace de porci ( si nici pe linga ea n - a trecut ) , Ilie Merce zice : " Nu discut ce a fost in anii ' 50 - ' 60 ! " . 
de ce sa discute , ca doar ororile s - au intimplat in Cipru si in Malta , nu in Romania , iar ofiterii au stat nepasatori in timp ce niste martieni sadici terorizau populatia ? 
! si , ca sa nu ne mai amagim , nici disidenti n - am avut ! 
doar " Paul Goma , pe care l - am creat noi , Securitatea , la ordinul partidului " . 
dupa mintea acestui colonel nostalgic , noua nu ni s - a intimplat nimic . 
iaca , doi - trei urmariti si o groaza de beneficii economice pentru tara ! 
de altfel , singurul lucru care - i mai raminea de facut lui Ilie Merce era sa - i puna ziaristului intrebarea : " Domnule reporter , dumneata ai inteles de ce a cazut Ceausescu si de ce nu mai avem socialism ? " . 
nu am motive sa acuz pe cineva anume . 
nici nu cred ca fiecare ofiter in parte poate fi socotit un om cu bube in cap . 
cita vreme nu avem o clarificare temeinica a faptelor ascunse in arhive , nu are cum sa ne mai surprinda o asemenea incercare stupida de justificare si reabilitare a principalului instrument de " prelucrare " al totalitarismului !! 
