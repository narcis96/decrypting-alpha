exista o anume ritmicitate cu care politicienii romani vor sa reglementeze un domeniu . 
acesta nu este nici cel al bunurilor proprii , nici al conflictului de interese sau oricare alt sector care i - ar privi in exclusivitate . 
reglementarile initiate de politicienii romani sint marcate de o obsesie : libertatea de exprimare . 
sa ne amintim doar de ultimele doua , care " au facut cariera " in dezbaterile de anul trecut . 
e vorba de Legea dreptului la replica , initiata de ministrul apararii , Ioan Mircea Pascu , si , mai apoi , de pedepsele cu inchisoarea pentru ziaristi , prezente in Legea pentru aprobarea Ordonantei de Urgenta a Guvernului nr.58 / 2002 privind modificarea si completarea unor dispozitii din Codul penal referitoare la infractiuni contra demnitatii si infractiuni contra autoritatii . PRECUM si a UNOR DISPOZITII din Codul de procedura penala . 
in primul caz , disputa s - a incheiat cu caderea in derizoriu a proiectului initiat de Ioan Mircea Pascu . 
in cel de - al doilea , presedintele Ion Iliescu a retrimis parlamentului textul legii cu cererea expresa de a fi modificat . 
cu acelasi prilej , in dezbaterea purtata la Cotroceni , reprezentantii comunitatii de presa au solicitat ca in Codul penal sa fie inclusa o prevedere pe baza careia ziaristul sa fie exonerat de raspundere daca poate prezenta probe convingatoare ca a actionat cu responsabilitate si buna - credinta in redactarea unor afirmatii susceptibile de a fi interpretate ca insulta si calomnie . 
o asemenea abordare s - ar inscrie si in tendinta existenta pe plan european in domeniu . 
tot atunci s - a discutat despre organizarea unor dezbateri intre experti , reprezentanti ai legislativului si executivului si ai presei , in asa fel incit noile reglementari sa nu aduca nici un prejudiciu dreptului la informare si libera exprimare . 
iata insa ca , la nici doua luni dupa intilnirea de la Cotroceni , proiectul noului Cod penal a fost pus in circulatie fara nici o discutie prealabila a autorilor cu reprezentantii mass - media . 
evident , solicitarea expresa a ziaristilor de a avea o " clauza " a bunei - credinte nu apare nicaieri . 
mai mult , intre pedepsele prevazute exista si una privitoare la persoana juridica , pentru care sanctiunea principala este amenda de la 10 milioane la 10 miliarde lei . 
cu asemenea sume este penalizata persoana juridica " pentru infractiunile savirsite in numele sau sau in interesul persoanei juridice de catre organele sau reprezentantii acesteia " . 
la o prima lectura a proiectului de Cod penal , ziaristii au inteles ca la pedepsele pentru calomnie si insulta , pe linga zilele de amenda , se poate adauga si pedeapsa cu 10 milioane - 10 miliarde pentru persoana juridica ( de exemplu , editor de ziar ) . 
mai simplu spus , jurnalistii au priceput ca pe linga pedepsirea lor mai este posibila si o amenda distrugatoare pentru institutia in care lucreaza . 
au dedus imediat ca nici una dintre acestea n - ar rezista unei asemenea sanctiuni . 
si au tras semnalul de alarma , speriati ca , in schimbul inchisorii pentru ziaristi ,   proiectul Codului penal deschide calea demolarii economice a mass - media . 
in replica , Ministerul Justitiei s - a grabit , ieri , sa faca o precizare tehnica . 
amenda " ca pedeapsa principala pentru persoanele juridice poate fi aplicata doar pentru infractiunile savirsite in numele sau in interesul persoanei juridice , de catre organele sau reprezentantii acesteia " . 
si , ca atare , aceasta sanctiune nu poate fi aplicata in cazul infractiunilor de insulta sau de calomnie savirsite de ziaristi . 
de ce ? 
" deoarece acestia nu actioneaza in numele sau in interesul ziarului si nici in calitate de organe sau de reprezentanti legali ai acestuia " . 
numai Cel de Sus ne mai poate spune daca un ziarist " actioneaza in numele sau in interesul ziarului " ! 
codul penal , un instrument fundamental al Dreptului , a intrat pe teava dezbaterilor publice . 
ministerul Justitiei incearca sa convinga ca proiectul in cauza nu contine nici o amenintare la adresa libertatii de exprimare , in timp ce ziaristii sufla si in iaurt si interpreteaza fiecare paragraf ca pe o formulare pretioasa pentru " ciocu’ mic " . 
