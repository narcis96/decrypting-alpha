Gogu din Calafat , vinzatorul de seminte din Piata Matache , eu sau dumneavoastra am deveni la fel de usor multimilionari in dolari daca guvernul ne - ar da de pomana trei fabrici sau daca Traian Basescu ne - ar da Parcul Herastrau la schimb pe o porumbiste . 
am imparti repede parcul in parcele bune de vindut constructorilor si imbogatitilor . 
ce am cumparat cu un dolar ( in schimbul porumbistii acordate statului drept compensatie ) am vinde cu o suta sau cu doua sute . 
n - am fi multimilionari in dolari ? 
daca am avea si toate hirtiile care sa acopere hotia , ne - am fuduli prin oras si am zice , nene , sintem mari oameni de afaceri ! 
sa faca si altii la fel ! 
l - am vazut pe cultivatul Becali , finantator principal la Clubul Steaua , la o emisiune de televiziune . 
barbat chipes , Gigi Becali arata a om de afaceri pina cind deschide gura . 
de la al treilea cuvint , dezacordurile zboara din el ca mingea de fotbal dintr - un zid de beton . 
de la a saptea vorba , Becali pierde sirul si incepe sa gigiie , tuguind buzele a businessman pe care il doare creierul . 
pare ca gindeste , dar nu poate sa se exprime . 
si , la urma , tisneste cu un pufait minios ca limba romana ii joaca feste , iar gindirea necesita un ingredient care nu se prea gaseste pe piata : logica . 
Gigi Becali e om de afaceri cum e catelul meu cosmonaut . 
apasa pe butoanele cele mai apropiate fara sa stie care sint consecintele , unde se fac legaturile , si , mai ales , pe ce principii functioneaza . 
George Becali , zis Gigi , sponsor principal la Steaua ( un fel de academician cu patru clase in planul fotbalului ) , a facut o afacere care ii si da dreptul sa se creada destept . 
a dat armatei niste terenuri din balarii si a luat altele in zona Baneasa . 
a dat tarite si a luat aur . 
a dat porumbiste si a luat o zona rezidentiala . 
exact ca varul sau , Giovanni Becali . 
a luat de la tarani paminturi pe doi lei pentru ca aceia habar nu aveau cit valoreaza , si acum le vinde cu o suta de ori mai mult . 
e boier ? 
e om de afaceri roman ? 
si tiganul din Ferantari se poate umfla in pene daca da un asemenea tun . 
spre deosebire de terenurile cumparate de la tarani de celalalt Becali ( i - a fraierit , si acestia n - au decit a - si plinge buzunarele ) , care a invirtit - o bine , Gigi Becali a luat de la armata . 
adica de la statul roman . 
a dat paie si a luat proprietate de un sac de bani . 
si a facut - o cu tot felul de semnaturi si acorduri . 
opera e pastorita de fostul ministru Victor Babiuc si de generalul Gheorghe Bucse ( va mai aduceti aminte de asta ? 
dom’ general a trecut la mustata pe linga niste catuse in afacerea Tigareta II ) . 
culmea nesimtirii stiti care este ? 
Becali , zis limba chinuita , a reusit sa duca afacerea cu schimbul de terenuri pina pe ordinea de zi a CSAT . 
oameni care se pretind seriosi si nevinovati , uscati ca gisca ( si la pene si la cap ) , au dat avize pentru o potlogarie de proportii inimaginabile . 
si nu - i ancheteaza nimeni , si nu sint chemati sa dea cu subsemnatul . 
mai mult , actuala putere a zis , cercetam , nenicule , facem raport si vom gasi vinovatii ! 
s - o credeti dumneavoastra . 
se duce Becali si , mai cu mina , mai cu piciorul , mai cu umarul , explica inteligent ce avantaj obtine statul din aceasta afacere , guvernantii zic , sa traiti , domnu’ patron si investitor la Steaua , si o lasa balta . 
ramine cum a fost . 
Giga - mare om de afaceri ! 
