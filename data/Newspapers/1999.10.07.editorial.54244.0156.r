am mai scris in acest colt de pagina despre beizadele , fluturii de lampa care roiesc la miere pe baza puterii , numelui sau banilor parintilor . 
e treaba lor cum si - i cresc si daca , in cele din urma , vor ca odraslele lor sa ajunga oameni slabi , care se vor clatina la prima adiere de vint . 
nu despre modul in care le urmaresc evolutia e vorba acum , desi un politician e responsabil de educatia copiilor sai . 
oricit de respectabil ar fi un ministru , el nu va fi niciodata credibil cita vreme fiul sau doarme prin santuri sau sparge masini . 
la fel si cu politistii . 
poate sa fie mama legii , daca fiul sparge si fura , colonelul - tata e bun de trimis la pescuit . 
ce s - a intimplat cu fiul generalului Ilie Matei , cu fiul colonelului de jandarmi din Brasov , implicat intr - o crima , cu fiul colonelului Dan Ioan de la Politia municipiului Baia Mare , participant la o tilharie , sint semne ale unui fenomen care depaseste responsabilitatile educative ale parintilor . 
e o forma de degradare a autoritatii . 
ba , chiar mai mult . Toate acestea tradeaza semnele discrete ale coruptiei . 
fiul ministrului Remes se plimba cu un BMW scump prin Baia Mare , despre care se spune ca merge si pe benzina , si pe alcool . 
fiul premierului Radu Vasile apare cu o masina care baga spaima in " gistele " cartierului si este inaccesibila pentru salariul tatalui , cu mama si matusile la un loc . 
nimeni n - a catadicsit sa dea un raspuns , ca si cum n - ar avea nici o obligatie in acest sens . 
de fapt , e greu de crezut ca fiul premierului a cumparat un asemenea autoturism . 
el a fost dat in testare sau a fost oferit cadou . 
daca e cadou , e necurat . 
nimeni nu da de pomana asa ceva fara a cere ceva in schimb . 
si daca e manastire si nu vrea nici macar o cruce , premierul si familia sa tot nu au voie sa primeasca asemenea cadouri . Nu pentru ca legile romane ar interzice , ci pentru ca da prost si la obraz , si la populatie . 
varianta cu testarea e o alta ingenioasa golanie inventata de tranzitia romaneasca . 
vine firma , prin prietenul casei , si zice , nu facem forme ca sa nu ciriie populatia ! 
dam masina in regim de testare , dar pe acte e a noastra si nu ne poate acuza nimeni de nimic . 
de fapt , nu e decit o alta metoda de a scoate ochii celorlalti si de a nu intra in tamponare directa nici cu legea , nici cu aparenta . 
atunci de ce n - ar da si case in testare , si costume , si pantofi , si electronice scumpe ? 
de ce n - ar fi invitat si fiul presedintelui Constantinescu la Formula 1 , la Monte Carlo , ca nu poate fi acuzat de profituri nejustificate , desi o asemenea calatorie costa cit doua lefuri de presedinte ? 
si de ce n - ar sponsoriza tot felul de firme delegatiile politicienilor ? Si petrecerile ! 
si multe altele ! In alte tari , foloasele demnitarilor si ale familiilor lor sint reglementate cu strictete sau functioneaza la bunul simt , opinia publica fiind totusi extrem de atenta la orice abatere . 
la noi , merge ! 
Ion Iliescu a primit cadou un ceas extrem de scump ! 
e al sau sau al institutiei ? 
daca e al sau , de ce n - ar primi si procurorul cutare sau judecatorul paracutare ? 
care e diferenta intre el si Ion Iliescu , atita vreme cit din punct de vedere al buletinului de identitate sint totusi egali ? 
tot un nume , tot o data de nastere , tot un domiciliu si tot o serie ! 
si procurorul de ce n - ar folosi o masina de la o fundatie , din moment ce Corneliu Vadim Tudor s - a fudulit prin Romania cu un Mercedes S 350 TD de la George Constantin Paunescu ? 
sa nu uitam ca diversi politicieni , ai fostei puteri , cind au parasit scaunele si - au luat acasa computere sau alte bunuri pe care le - au primit ca donatie sau sponsorizare ! 
si politia n - a zis nimic . 
si Parchetul n - a miscat un deget , desi ne aflam in fata unor tehnici abile de a spagui sau de a negocia bunavointa unor institutii . 
de ce ar raspunde Radu Vasile pentru masina cu care umbla fiul sau , din moment ce Romania ultimilor zece ani ne - a aratat zeci de cazuri de acest fel , prezentate de mass - media si apoi ingropate ? 
raspunsul e simplu : pentru a demonstra ca e mai curat decit ceilalti ( daca poate ) . 
faptul ca au fost descoperite mici trucuri legale pentru a justifica un folos necuvenit sau altul ii apara in fata legii . Dar nu exclude presiunea asupra obrazului . 
