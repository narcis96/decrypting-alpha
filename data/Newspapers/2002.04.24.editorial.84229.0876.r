elevii romani de la Liceul Bolyai Farkas din Tirgu - Mures au refuzat sa intre la ore , in semn de protest fata de masura luata pe baza protocolului PSD - UDMR . 
in replica , elevii maghiari au arborat drapelul Ungariei ! 
un elev roman , invitat sa - si spuna parerea la un post de televiziune , vorbea ca un peunerist de pe vremuri . 
sint convins ca elevii maghiari nu sint nici ei departe de limbajul UDMR . 
cer , cu alte cuvinte , exact ce solicita liderii Uniunii . 
singura problema este ca elevii romani de la celebrul liceu maghiar nu " vorbesc " limba partidului de guvernamint . 
si de aici beleaua ! 
la aceasta ora , si fizica , si matematica , si limba romana si limba maghiara au trecut pe planul doi . 
elevii nu discuta decit politica . 
atita doar ca nu vor da nici teza si nici examen de bacalaureat la pacatoasa si dificila arta a politicii . 
mai mult , ieri a sosit si pozitia lui Voda Iliescu . 
din sferele inalte ale imparatiei prezidentiale a picat cugetarea ultimului arbitru : " E vorba de un drept democratic direct al elevilor care au optat pentru un anumit liceu . 
si nu cred ca sint potrivite masurile arbitrare de a - l scoate pe un copil care a dat examen de admitere intr - un liceu " . 
Trosc ! 
conform magistralei gindiri prezidentiale , elevii romani si maghiari care se iubeau ( probabil ca Ion Iliescu cu Adrian Nastase ) n - au decit sa - si continue joaca de - a politica si sa - si termine studiile la aceeasi scoala unde au dat admiterea , si asta numai pentru a conserva " un drept democratic direct " . 
au existat vreodata aceste " drepturi democratice directe " ale elevilor ? 
i - a intrebat cineva pe studentii de la universitatile particulare neacreditate daca au vreun " drept democratic direct " cind li s - a pus in vedere ca trebuie sa se mute ? 
sau pe copiii luati pe sus din scoli generale dezafectate ? 
daca s - ar pune la vot o astfel de problema ( pentru ca asta ar fi democratia ) ar iesi tot prost . 
cine are un elev in plus cistiga ! 
un singur lucru nu inteleg . 
de ce aceasta tevatura a izbucnit in timpul anului scolar ? 
putina minte a avut cel care a comunicat decizia si care si - a imaginat ca actiunea trebuie discutata acum . 
si daca n - a fost prost , atunci cu siguranta a fost de rea - credinta . 
a facut parte dintre cei care o cauta cu luminarea . 
a impins UDMR  in situatia de a lua in considerare o retragere din alianta cu PSD . 
pe de alta parte , a bagat partidul lui Adrian Nastase in gura ardelenilor . 
cistiga cineva ceva din asta ? 
dar nici liceu mixt nu mai poate ramine . 
de azi inainte , intre elevii romani si maghiari de la Bolyai Farkas numai atmosfera prieteneasca sau frateasca nu va mai fi ! 
sa nu mai vorbim despre consecintele asupra calitatii invatamintului ! 
citi dintre noi ar putea raspunde corect si punctual la o intrebare foarte simpla : Ce i - a invrajbit pe romani si pe maghiari in martie 1990 ? 
sau care este raspunsul la o alta intrebare care i - a infierbintat pe multi : Sa se infiinteze sau nu o universitate de stat cu limba de predare maghiara ? 
dar de celebra pricina a " umoristului " George Pruteanu cu invatatul istoriei Romaniei numai in limba romana ce s - a ales ? 
si cum Dumnezeu de exista totusi 30 - 35 de licee in limba maghiara fara sa fi suscitat asemenea dispute ? 
nu cumva sint unii care o cauta iarasi cu luminarea ? 
si din cauza asta ministrul educatiei da din colt in colt , politicienii se aprind , iar Ion Iliescu , impartial ca tot romanul , inventeaza " dreptul democratic direct " . 
daca rezultatul acestui " drept democratic direct " este transformarea Liceului Bolyai Farkas intr - o scena de dezbateri politice patimase , atunci nu mai vad rostul bacalaureatului . 
ii zicem scoala de cursuri politice in patru anotimpuri si le dorim tuturor succes ! 
dar sa predea acolo si Ion Iliescu , si Adrian Nastase , si Marko Bela ! 
