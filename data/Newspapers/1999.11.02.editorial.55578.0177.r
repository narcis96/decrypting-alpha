doi fruntasi liberali , Mircea Ionescu - Quintus si Valeriu Stoica , s - au grabit sa exprime indoieli legate de propunerea comisarului european Guenther Verheugen . 
nu de mult , acesta a facut o recomandare extrem de interesanta . 
intr - o scrisoare adresata primului - ministru Radu Vasile , el vedea necesara constituirea unui grup de lucru format din reprezentanti ai Comisiei Europene , FMI si Bancii Mondiale care sa elaboreze , impreuna cu autoritatile romane , o strategie economica pe termen mediu . 
Sugestia comisarului european e si concluzie , dar si semn al deceptiei Uniunii Europene privitoare la Romania . 
de zece ani , guvernele si elita noastra politica n - au reusit sa convinga deloc , n - au dovedit decit vagi capacitati de gestionare a economiei si nici n - au aratat vreo umbra de coerenta in conturarea unui plan de dezvoltare pe termen mediu . 
ce proiect a avut PDSR ? 
o balmajeala cu nuante socialiste ! Ce a propus Coalitia dupa 1996 ? 
tot o balmajeala , invelita insa intr - un discurs democratic ceva mai pretios ! 
geaba s - au intilnit fortele politice si cele ale societatii civile pe strada , in simpozioane sau la Cotroceni ! N - a iesit nici un proiect articulat care sa reziste mai mult decit ziua in care a fost promis . 
or , in situatia continuarii procesului de extindere a Uniunii Europene , Romania e tara in care nimeni nu reuseste sa guverneze serios si nici sa tina in mina friiele economiei . 
din acest punct de vedere , ideea lui Guenther Verheugen nu e nici jignitoare , nici paguboasa . 
daca ai un copil care da semne ca nu se poate tine singur pe picioare , ori ii dai o cirja , ori il tii de brat , ori il asezi intr - un carucior . 
oferta europeana nu e de neglijat . 
chiar e de crezut ca ea nu e numai a lui Guenther Verheugen . 
nu i - a venit lui , asa hodoronc - tronc . 
si daca e totusi ideea sa , cu siguranta ca s - a sfatuit si cu alti functionari europeni , poate si cu alte cancelarii vestice , si toti au privit cu simpatie initiativa . 
dincolo de situatia critica din Romania , unde nimeni n - a dovedit ca poate conduce cu adevarat , propunerea comisarului european poate fi socotita o mina de ajutor intinsa tarii noastre , o manifestare de interes si o preocupare pentru ca economia sa nu mai evolueze asemeni unui iepure imbatat cu visinata , ci ca un mecanism riguros , condus cu pricepere si seriozitate . 
in loc sa ia oferta si sa o analizeze cu atentie , unii politicieni au si contestat - o . 
cum sa ne conduca altii ? 
domnii Valeriu Stoica si Mircea Ionescu - Quintus au fost chiar mai pretentiosi . 
sa ne dea europenii bani , ca pe urma o sa le aratam noi ce putem face cu ei . 
ma mir ca nu au pomenit si de marele alchimisto - iluzionist al finantelor , Decebal Traian Remes , cel care a bulibasit domeniul pretinzind ca face ordine . 
politicienii nostri abia asteapta sa faca ei o mare strategie liberala , dar pe banii altora , ca de produs si de colectat eficient n - au fost in stare in toti acesti trei ani . 
mai mult , doi politicieni cu pretentii , plus un fost prim - ministru ( Nicolae Vacaroiu ) , toti trei responsabili , in mai mica sau mai mare masura , de dezastrul din Romania , privesc cu ostilitate propunerea europeana , toti trei fiind , in acelasi timp , convinsi ca ei pot face minuni , desi pina acum nu au produs decit pocinoage . 
ce rau poate face un grup de lucru format din reprezentanti ai Uniunii Europene , ai Bancii Mondiale si ai Fondului Monetar International ? 
vor conduce ei armata sau serviciile secrete ? 
vor umbla ei la SRI sa caute dosarele lui Mircea Ionescu - Quintus ? 
vor semna ei in locul primului - ministru ? 
vor vota ei legile ? 
chiar si intrebarile retorice sint stupide , daramite raspunsurile ! 
un asemenea grup de lucru n - ar face decit sa ne ajute la elaborarea unei strategii coerente pe termen mediu , ceea ce n - a putut face nici unul dintre guvernele Petre Roman , Theodor Stolojan , Nicolae Vacaroiu , Victor Ciorbea sau Radu Vasile . 
si daca aceasta strategie , alcatuita cu sprijin international , nu va putea fi aplicata pina la urma , nu va fi decit o ultima dovada a neputintei clasei politice romanesti de a duce un lucru la bun sfirsit . 
nu e de mirare ca reprezentantii a doua perioade de guvernare - Nicolae Vacaroiu si cei doi liberali - se impotrivesc ofertei europene . 
exact cei care au dovedit ca nu sint in stare de mare lucru refuza orice sprijin si se cred buricul pamintului , capabili sa faca din rahat bici . 
evident , uitind cu desavirsire ca atunci cind au vrut sa pocneasca din el ne - au stropit pe toti . 
