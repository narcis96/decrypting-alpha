zilele trecute am intilnit un cunoscut . 
dupa multi ani , ne - am impartasit , in graba , putinele modificari in biografie . 
el mi - a zis , dom’le , am divortat din cauza soacra - mii , desi aveam o nevasta de aur . 
Soacrele , eterna poveste ! 
ma asteptam sa aud cuvintul acritura , cind a pomenit si dulceata de femeie . 
ma iubea , ma indopa ca pe un porc , n - avea nici un cusur ! Doar ca in fiecare zi il toca pe fiu - meu la cap . 
da - i si da - i cu un proverb timpit ! 
va dati seama , proverbele , zicem noi , ascund in ele intelepciunea poporului roman ! 
cum sa divortezi din cauza unui proverb ? 
si omul mi - a zis , dom’le , soacra - mea asta voia sa - mi nenoroceasca fiul ! 
toata ziulica ii spunea sa tina minte un lucru intelept : capul plecat , sabia nu - l taie , fir - ar ma - sa a dracului cu cap cu tot ! 
da’ de ce - l are omul ? Ca sa - l plece ? 
ca sa nu gindeasca si sa nu aiba demnitate ? 
afla de la mine ca decit sa cresc un copil supus , sa - l educ ca toata viata sa asculte de toti timpitii mai tari ca el , mai bine il omor . 
e ca si cum as creste o sluga ! 
si i - am zis , taci , coana mare , nu - l mai invata prostia asta ca il nenorocesti , il faci neom si or sa stearga cu el pe jos toti ciumetii si nimandrii . 
ea , nu si nu , ca daca stii sa pleci capul nu te da afara , nu se supara seful , nu te certi cu nevasta , nu te lasa corigent la scoala , nu te amendeaza politia . 
te promoveaza , e drept , mai incet , te intelegi bine cu toti si n - o sa ai niciodata necazuri . 
am incercat sa - i explic . 
coana mare , am mincat rahat pe vremea lui Ceausescu tot pe principiul asta , pe turci nu i - am fugarit pentru ca sa ne lase cu proverbul pe cap , pe toti sefii i - am lasat sa se urce ca scroafa in copac si pe urma ne - am plins soarta . 
te rog sa nu - i mai faci si copilului beleaua asta , ca - l faci milog . 
nu vezi ca lumea se intoarce iar la pretul demnitatii si al onoarei ? 
omul adevarat nu se indoaie in fata aberatiei ! 
se lupta cu ea , chit ca ar putea sa sfirseasca prost sau sa dea ortul popii . 
si ce daca ? 
dom’le , soacra - mea , femeie de moda veche , nu si nu ! 
incercam sa - i explic cum e prin alte tari pe unde am mai umblat . 
ii dadeam exemple , zicea , sigur ca da , bravo lor , dar la urma , tot cu intelepciunea populara o incheia . 
capul plecat , sabia nu - l taie ! 
stie ea de la serviciu . 
si pe socru - meu , tot asa l - a dascalit pina a ajuns o cirpa . 
afla ca n - am mai rezistat . 
mi - am luat pustiul si m - am carat . 
decit sa cresc o molusca , mai bine iese un derbedeu . 
macar atunci s - o bate singur sa supravietuiasca . 
asa ca mi - am luat , nene , talpasita si n - o sa mai trec pe acolo decit peste doua decenii , cind o ajunge fiu - meu la treizeci si cinci de ani . 
dincolo de hazul oarecum amar al unui incident de familie se ascundea un adevar crunt . 
Romania inca mai cultiva supusenia si slugarnicia . 
vorbeste rar despre demnitate si onoare . 
nu pune nici un pret pe aceste valori . 
le ignora sau , in cel mai bun caz , le terfeleste . 
pune pret doar pe jumatatile de oameni , pe neterminati si lingai , pe carieristi si tunari . 
stiti de ce ? 
pentru ca toti acesti ajunsi ( pe baza capului plecat , sabia nu - l taie ) , dupa ce pun mina pe putere , ii calca in picioare pe toti ceilalti si zic ca au fost curajosi inca de la nastere . 
si cei mai multi zic ca niciodata in viata lor nu au plecat capul , nici macar in fata lui Nicolae Ceausescu . 
