dupa toate valurile facute de initiativa ziarului nostru ( ce zic cititorii despre tandemul Mugur Isarescu - Theodor Stolojan ) , ne - am apucat sa numaram taloanele decupate din ziar si depuse la redactie , scrisorile primite si mesajele expediate prin e - mail . 
noi nu sintem sociologi , nu stim sa alegem esantioane reprezentative , sa facem studii complicate , incrucisate , cu cheie si fara cheie . 
pur si simplu le - am numarat asa cum o baba numara castravetii sau furculitele . 
pe cele care il preferau pe Mugur Isarescu pentru functia de presedinte le - am pus intr - o parte , pe cele in favoarea lui Theodor Stolojan , in cealalta . 
si a iesit un rezultat cum nu se poate mai nefericit . 
cititorii ziarului nostru , in proportie de 62,41 la suta , au ales premierul ca fiind bun de titular la Cotroceni . 
unii au zis sa nu publicam raspunsul ca se supara domnul Stolojan . 
altii , ca in momentul in care vom prezenta procentul favorabil lui Mugur Isarescu vom fi banuiti ca am masluit rezultatele si ca tinem partea unuia . 
altul , mai sugubat , a zis sa spunem ca au iesit egali , adica juma - juma , si nu se va supara nimeni . 
sa se descurce alegatorii la toamna ! 
cind ne chinuiau temerile , iaca a iesit sondajul CURS ! 
va mai aduceti aminte ca in urma cu doua - trei saptamini , CURS a mai dat la iveala o capodopera , comandata de Mediafax ? 
aceea spunea ca Theodor Stolojan e iubit , admirat , sustinut si ca are sanse sa - l infringa pe Ion Iliescu . 
mai ca - ti venea sa zici ca sondajul CURS arata ca o cercetare minutioasa facuta pe visele frumoase ale lui Valeriu Stoica . 
si pentru ca rezultatele semanau cu o capodopera a imaginatiei , iute a aparut , ca scos din palarie , sondajul Biroului de Cercetari Sociale . 
de data aceasta , Mugur Isarescu e frumos , iubit , serios , tocmai bun de pus in vitrina aceluiasi Palat Cotroceni . 
evident , fata de sondajul CURS , liberalii stateau mult mai inghesuiti , iar taranistii ceva mai binisor . 
dar aici adiau dorintele lui Emil Constantinescu , ale taranistilor si ale lui Varujan Vosganian . 
ai fi zis ca e vorba despre o Romanie diferita , locuita de o populatie care , dupa ce a fost " sondata " de CURS , a si parasit teritoriul , locul ei fiind luat de o alta , cu convingeri politice serios modificate . 
ce Dumnezeu s - o fi intimplind cu noi ? 
unii ne sondeaza ziua si altii noaptea ? 
om fi atit de diferiti la amiaza fata de miezul noptii ? 
sau sondajele publicate in ultima vreme de CURS , INSOMAR , BCS etc . nu reflecta decit dorintele celor care le platesc ? 
atunci e mult mai simplu ! 
nu mai e nevoie de nici o cercetare . 
te duci la cel care plateste si - i zici , ia da - mi , dom' le , si procentele care tre' sa iasa ! 
si gata ! 
ducem de nas poporul cu sondaju' , nu cu televizoru' , cum era prin 1990 . Toate explicatiile sint caraghioase . 
ba ca n - a fost bun esantionul , ba ca grila intrebarilor n - a fost bine alcatuita , ba ca a fost neglijat nu stiu ce aspect . 
n - a fost bun procentatorul ! 
ce - i ala un procentator ? 
e un aparat romanesc pe care - l treci printre oameni si care arata imediat : 60 la suta sint flaminzi . 
treci cu el pe Bulevardul Primaverii si el indica urgent cresterea nivelului de trai si a veniturilor . 
il asezi pe marginea bulevardului si procentatorul isi misca acul cu violenta , de parca ar striga , masini bune , masini bune , e dat dracului romanul , e dat dracului romanul ! 
dar si in cazul procentatorului , depinde cum ii stringi arcul la reglaj . 
daca e pe baterii sau pe benzina . 
daca e pus la umbra sau la soare . 
daca a fost uns sau are lagarele gripate cu vaselina amestecata cu praf . 
Procentatoarele astea de la institutele de sondaje sint ca ceasurile rusesti . 
nu gasesti doua care sa mearga la fel . 
pentru ca toti cititorii ziarului nostru nu alcatuiesc un esantion reprezentativ ( asa zic cercetatorii ) , am fost tentati sa alegem solutia cu juma - juma , ca in bancul cu politistii care au vrut sa mute mortul pe Strada Academiei . 
in cele din urma , am hotarit sa respectam procentele asa cum au reiesit ele din calcule . 
cititorii si politicienii n - au decit sa creada ce vor . 
noi batem rezultatul in cuie asa cum a iesit din numaratoarea noastra babeasca . 
si nu pretindem ca ar fi vorba de natiunea romana , ci de mult mai micul si " nereprezentativul " popor al cititorilor nostri . 
asta au crezut , asta au trimis , asta a iesit . 
ceea ce inseamna ca altii au mintit poporul cu procentatorul ! 
