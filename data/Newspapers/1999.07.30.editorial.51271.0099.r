cind am auzit alaltaieri ca Petre Roman le - a promis taranilor cite sase butelii cu butan pe an , am izbucnit in ris si am inceput sa caut o sursa . 
in primul moment , gindul mi - a zburat la SUN OIL . 
m - am gindit ca din afacerile cu petrol , gaze si alte resurse , or fi ramas si ceva butelii ! 
pe urma mi - am amintit de Radu Berceanu . Nu e el ministrul industriilor si comertului ? 
nu are el in parohie si curentul , si gazul , si buteliile ? Si ROMGAZ - ul , si CONEL - ul sint regii de stat , asa ca la conducta natiei se pot incarca si citeva butelii pentru tarani . 
atunci de ce au promis doar butan si nu au zis ceva si de curent pe gratis ? 
in fond , Radu Berceanu tine doi mamuti de stat si ii fereste de privatizare doar , doar o reusi sa - i transforme in cai de cursa . 
dar in alte vremuri , nu acum cind economia urla dupa bani , iar cele doua institutii ne umfla preturile de la o luna la alta . 
mai tirziu , cind am primit stirea pe agentii de presa , mi - a mai venit inima la loc . 
buteliile nu vor fi nici de la SUN OIL , nici de la ROMGAZ . Vor fi de unde da Dumnezeu , insa vor fi platite din Fondul National de Solidaritate . 
asa mai merge . 
dar pina la livrarea buteliilor mai e ceva . 
mai trebuie ca initiativa Partidului Democrat , deocamdata proiect pentru o hotarire de guvern , sa si fie adoptata de executiv . 
or , nu - i asa de sigur ca proiectul trece si devine norma obligatorie . 
poate ca membrii guvernului nu vor fi de acord cu ideea . 
poate o agreeaza , dar in Fondul de Solidaritate nu sint bani . 
apoi cine stie citi agricultori n - au casele racordate la gaz metan si cit costa ca sase butelii sa ajunga la poarta tuturor taranilor romani ? 
inainte de a afla raspunsul in cifre , n - am putut ocoli alta intrebare : ce l - a apucat pe Petre Roman sa sara cu buteliile intr - un moment in care tara arde ? 
a da butelii gratuite taranilor e un mod de a te pieptana lins . In mod normal , ar fi trebuit sa ne asteptam la chestiuni care privesc mersul economiei , inclusiv al agriculturii . 
taranii romani , asa amariti cum sint , nu cred ca umbla disperati pentru o pomana in butan . 
ei au nevoie de facilitati , nu de cadouri . 
de o piata agricola structurata , de politici guvernamentale stimulative . 
in loc ca taranilor sa le raspunda cineva la intrebari legate de preturile aberante de achizitie a griului , de multimea de acte solicitate pentru onorarea primelor de producator , lor li s - au promis sase butelii . 
un fel de pasare de pe gard . Faptul ca Partidul Democrat se gindeste sa dea taranilor sase butelii ( un vis de netrait pe vremea lui Ceausescu ) nu e grav . 
oamenii n - au uitat inca zilele de groaza si cozile pe marginea drumului in asteptarea masinilor cu jinduitele butelii . 
faptul ca Petre Roman le arunca pe piata inainte de a avea suportul legal de a o face , miroase nu a gafa , ci a tehnica de cistigat simpatia taranilor . 
e un fel de campanie electorala de aceeasi speta ca si magazinele pentru saraci deschise de PDSR . 
adica , praf in ochi . Un mod de a evita raspunderea pentru lucruri care cad si in responsabilitatea politicienilor din PD . 
or , despre astea nu se sufla o vorba . In schimb , se declanseaza campania de promisiuni , identica celor din 1992 si 1996 . 
nu trebuie sa ne miram insa de aceasta oferta . Dupa ce vor fi rumegat bine anuntul facut de Petre Roman in judetul Constanta , alti politicieni se vor gindi cum sa il intreaca . 
asa ca nu - i exclus sa apara altii care sa zica de un frigider pe gratis , de paie de pirlit porcul ( ca tot putrezesc pe cimp ) sau de iluminat gratuit ! 
sau vine unul mai al naibii si zice ca sase butelii nu ajung nici pentru fiert patru cratite . Ca partidul lui propune o hotarire de guvern prin care sa se dea zece butelii . 
si ca sa fie pus bine capacul , ar mai trebui ca si ziarul nostru sa promita cite o butelie pe fiecare abonament lunar si atunci partidele politice vor fi puse intr - o jenanta inferioritate . 
de fapt , operatiunea buteliilor deschide sezonul de vara la baloane pentru cistigat electoratul . 
toata floarea politicii , nu numai Partidul Democrat , bate tara in lung si in lat la vinatoare de sustinatori si simpatizanti . 
daca aceasta campanie a debutat direct cu sase butelii , va dati seama la ce se va ajunge cu o saptamina sau doua inainte de alegeri ! 
intrebarea care ramine valabila e una singura . Mai sint dispusi romanii sa creada in minuni care au parfum de promisiuni electorale ? 
