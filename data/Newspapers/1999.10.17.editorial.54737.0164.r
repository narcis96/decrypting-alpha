pe vremea lui nea Nicu aveam un prieten belgian . 
lucra la o firma de turism care aducea grupuri in Romania . 
isi facea veacul ba pe la mare , ba pe la munte . 
de fiecare data cind ne intilneam ma lasa cu gura cascata . 
Roby acesta facea o mie de lucruri si nu obosea niciodata . 
povestea entuziasmat despre negocierile lui cu nu stiu ce muzeu la care sa duca turisti , despre cum le organizeaza seri folclorice , pomenea de voucher , de transferuri pe aeroport , bea cafeaua in graba si zicea ca la miezul noptii trebuie sa astepte un tren sau ca are nevoie de un medic care sa consulte o baba din Belgia , aflata la Poiana Brasov . 
Amicul meu avea o energie enervanta . 
nici la trei dimineata nu i se blocau rulmentii si nu tragea obloanele , in timp ce eu cascam pe rupte si muream de plictiseala . 
in fiecare zi ajungeam la redactie tirziu , dupa unsprezece , si ma chinuiam sa inventez o mie de trucuri ca sa nu muncesc . 
cel mai eficient s - a dovedit a fi cel cu geanta . 
am convins - o si pe femeia de serviciu sa ma ajute , mai ales ca si ea era in cautare de tehnici pentru chiulit sau de " ciupit " ceva . 
si , cu o mica atentie saptaminala , doamna Mariana imi scotea din sertar si - mi punea pe birou o geanta de umar peste care trintea un carnet si un pix de doi lei . 
citeva luni am putut sa vin la orice ora pentru ca , de fapt , " lipsisem doar citeva minute " . 
pe la doua ma apucau somnul si oboseala si o stergeam din nou , urmind ca doamna Mariana , la sfirsitul programului , sa ia geanta de pe masa . 
ca sa scap cu adevarat , mai trebuia sa descopar o " bomba " sau cite un subiect tare . Macar unul pe luna ! 
si , cu toata aceasta nemunca , osteneam repede si ma plictiseam ingrozitor , in timp ce prietenul meu , belgianul , pe linga faptul ca le dadea cu tifla militienilor si activistilor , alerga ca disperatul , gindea si abia ca - si mai putea incapea in piele de mindrie ca este un om liber si , pe deasupra , are si bani . 
dar cel mai tare ma enerva faptul ca ma privea ca pe un animal bolnav , provocindu - mi niste complexe care ma scoteau din pepeni . 
a venit si 1989 si ne - am apucat de reviste si ziare . 
trezirea la sapte dimineata , un sandvici la prinz si munca pe rupte , pina noaptea tirziu . 
o frica nebuna de faliment si de a ajunge de risul lumii ne mina cu energie de reactor . 
prima data cind belgianul a trecut pe la Bucuresti ne - am rezumat la o convorbire telefonica . 
nu mai aveam timp . 
a doua oara i - am dat intilnire aproape de miezul noptii . 
a zis , esti nebun ! 
miine lucrez ! 
si ? 
eu ajung acasa pe la doua si n - am nici duminica libera ! 
a venit , am schimbat doua vorbe de politete si ne - am vazut de treaba . 
a treia oara l - am chemat intr - o tipografie . 
atunci m - a intrebat , ce se intimpla cu tine ? 
pe vremuri oboseai de lene ! 
acum nu te mai poti opri ! 
daca ma opresc , sint nenorocit . 
pierd tot si ajung de risul tuturor . 
iti convine , a zis el . 
esti proprietar ! 
eu sint slujbas si mi - am impus niste limite . 
sa fii sanatos , i - am zis . 
eu trebuie sa pun o masinarie pe roate ! 
si el mi - a replicat , te amagesti ! 
niciodata n - o sa fie cum vrei tu si o sa pleci din firma numai in sicriu ! 
poate n - ar strica s - o lasi mai moale ! 
in acel moment mi - am dat seama ca se schimbasera rolurile . 
el ma privea cu gura cascata , iar eu plateam cu virf si indesat tributul pentru tot chiulul din anii socialismului . 
el descoperise munca si libertatile care o insotesc . 
acum nu mai suporta sa vada acelasi lucru la alte cote care ii creau o stare de disconfort , ca sa nu zic chiar de umilinta . 
anul trecut , cind ne - am revazut , am simtit ceva si mai dureros . 
prietenul meu belgian chiar ma ura . 
in mine vedea infringerea lui de dupa 1990 . 
nu suporta sa - si recunoasca esecul , faptul ca muncea in sila , ca slujba lui nu - i mai aducea nici bucurii , nici alte avantaje . 
relatia mea cu belgianul a urmat , de fapt , traseul discret al atitudinii fata de munca . 
eu ii descopeream valoarea , in timp ce el se departa de ea . 
si in toata aceasta amicitie cu temperatura variabila mai este ceva . 
am putut sa - i inteleg pe cei care obosesc si devin pesimisti din cauza unei munci care nu le aduce mare brinza . 
de fapt , in asta consta drama a milioane de romani . 
n - au avut norocul sa aiba o activitate care sa le aduca satisfactii de toate felurile . 
de fapt , inca n - au descoperit valoarea muncii . 
si nici nu pot sa - si imagineze cit de mult le - ar schimba viata . 
