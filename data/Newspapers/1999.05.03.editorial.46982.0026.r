multa lume a luat in bascalie ziua de 1 Mai . 
sarbatoarea muncii a ajuns pentru unii de risul curcilor . 
pentru altii a devenit un prilej de nostalgie . 
or , nici una dintre cele doua atitudini nu atinge esenta problemei . 
ziua internationala a celor ce muncesc a fost incarcata de - a lungul vremurilor cu exagerari politice dintre cele mai stupide . 
era prilejul ca o data pe an clasa muncitoare sa primeasca un compliment substantial din partea nomenclaturii comuniste . 
toate defilarile acelea cu Marx , Engels si Lenin , care s - au pierdut in puzderia de tablouri ale tovarasei si ale tovarasului , n - au fost decit floarea la palarie pusa pe o zi populara , pe o nevoie de petrecere si pe un eveniment care marca social ceea ce in practicile rituale sau chiar in calendarul religios inseamna aproape acelasi lucru : bucuria primaverii . 
in toate civilizatiile si la mai toate popoarele exista astfel de sarbatori sau evenimente cu rolul lor de repere calendaristice . 
comunistii au pus doar simbolurile - lipitori pe o granita intre anotimpuri . 
dupa 1990 , in dispret fata de " epoca de aur " , am ignorat sau am ironizat ziua de 1 Mai din cauza conotatiilor sale politice . 
ceea ce nu inseamna ca oamenii nu au nevoie de o petrecere , de un eveniment , de un simbol care sa marcheze reluarea ciclului in natura . 
explozia petrecerilor pe litoral cu aceeasi ocazie ne arata acelasi lucru . 
chiar si cele care si - au propus parodierea amintirilor au beneficiat de public in cele din urma tot dintr - o asemenea dorinta . 
de a sarbatori primavara . Disparitia maialurilor comuniste a lasat un gol pe un calendar pe care nu l - a inlocuit nimeni . 
doar forme palide de sarbatoare si petrecere au putut fi semnalate in acest an . Si unele in batjocura , altele in serios . 
dar extrem de putine la nivelul intregii tari . Se spune ca manifestarile PDSR si ale PSM le - ar fi intrecut in comic pe cele organizate de PRO TV si PRO FM . 
nu vad nici o contradictie in asta . 
e doar acceptiunea diferita a doua generatii , dar aceeasi nevoie de a marca social triumful primaverii . 
din acest punct de vedere , gestul lui Ion Iliescu si al lui Ilie Verdet , de a organiza o petrecere la iarba verde , mi se pare de o normalitate exemplara . 
nu mai putem incorona muncitorul roman cu defilari bombastice . 
dar nici nu - l putem ignora . 
el nu trebuie divinizat pina la dansuri tematice , dar nici nu poate fi umilit sau tratat ca o pacoste . 
el exista , are necazurile lui , precum si pornirile sale de a se bucura si de a petrece . 
or , dupa caderea comunismului , aproape nimeni n - a incercat sa puna ceva in loc , sa umple ziua terfelita in alta epoca cu un alt continut , ceva mai firesc si mai aproape de sufletul celor ramasi peste noapte deposedati de simboluri . 
chiar ma surprinde faptul ca guvernantii n - au fost nicaieri , ca s - au bucurat de un pui de somn sau de o zi libera , in loc sa incerce si ei o iesire in natura cu oamenii cu care au cele mai grave probleme de comunicare . 
ce nenorocire ar fi fost daca taranistii si liberalii , chiar si presedintele Constantinescu s - ar fi intilnit cu lumea la iarba verde si ar fi schimbat doua vorbe intre doi mici si o bere ( mai ales ca sint sigur ca toti au si fugit pe la Snagov sau aiurea ) ? 
cine ar fi avut de pierdut si cine i - ar fi socotit nostalgici dupa anii comunismului ? 
din acest punct de vedere , cei doi lideri socialisti s - au dovedit a fi mai isteti . 
ceea ce nu inseamna ca ne este dor de bilciul de 1 Mai organizat de Ion Iliescu pe vremuri . 
e doar un adevar banal . 
ca oamenii simt nevoia unor sarbatori si a unor petreceri si ca le lipseste traditia unor astfel de intimplari . 
exista si intilnirea tineretului cu istoria ( un alt eveniment fabricat pentru a fi incarcat de politica ) la Costinesti , mai erau citeva sarbatori ale florilor sau ale oieritului , plus citeva hramuri . 
dar oamenii nu au inca evenimente si locuri in care sa se bucure de viata . 
sa uite si de serviciu , si de politica , si de somaj , si de alte belele pentru a reincepe chinul cu un strop de oxigen in plus . 
or , la acest capitol , caderea comunismului ne - a prins total descoperiti . 
ne inchidem in case , mai evadam in grupuri mici , dar comunitatile locale n - au gasit un inlocuitor al 1 Mai - ului de altadata . 
daca nu ar fi corespuns unei nevoi adinci , nici comunistii nu ar fi avut succes in campania lor de a altoi ideologia pe aceasta zi . 
asa ca si rizind de Ziua internationala a celor ce muncesc de pe vremea lui Nea Nicu , tot trebuie sa punem ceva in loc . 
e vorba despre un pretext de petrecere populara , chiar intr - o perioada in care putine lucruri ne indeamna la asa ceva . 
