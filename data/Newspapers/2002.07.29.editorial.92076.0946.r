vineri , liberalii din judete ( prin reprezentanti ) au hotarit sa acorde un suport politic total Salvatorului Stolojan . 
toate modificarile la statut propuse de acesta au fost adoptate in bloc , fara vreo dezbatere . 
dupa izbucnirea scandalului provocat de Dinu Patriciu si retragerea lui Valeriu Stoica , valul schimbarilor de la liberali a capatat puterea unui tavalug . 
cu tot entuziasmul cu care se desfasoara acest proces , el este departe de a oferi argumente pentru o relansare a partidului . As zice , dimpotriva . 
dorinta de schimbare a celor din judete n - are nimic in comun cu doctrina liberala . Reforma lansata de Theodor Stolojan e sustinuta mortis de alde Gheorghe Stefan , zis in lumea fotbalului " Pinalti " , si de Lucian Iliescu , primarul de Giurgiu , trecut prin diferite partide si afaceri de familie . 
ideile acestora nu depasesc doua cuvinte : putere si bani . 
am putea spune ca organizatiile locale ale PNL sint conduse de oameni mai primitivi decit baronii din PSD . 
sau , oricum , cam de aceeasi factura . 
privind ceva mai detasat , am putea zice ca multi dintre presedintii filialelor judetene ar fi in stare foarte bine sa conduca organizatii similare ale altor partide , inclusiv PSD , in care n - au avut loc . 
de altfel , daca ii privim din aceeasi perspectiva pe Theodor Stolojan si pe vicepresedintele PNL Teodor Melescanu observam ca si ei ar fi putut ocupa aceleasi functii in oricare alt partid din Romania . 
legatura lor cu liberalismul e aproape nula . 
ei sint liberali de circumstanta . 
de altfel , un PNL condus de Theodor Stolojan si Teodor Melescanu ar fi  mai mult o situatie comica decit o varianta politica . 
adoptarea fara cricneala a masurilor propuse de Theodor Stolojan ne arata un lucru simplu . 
ca PNL tinde sa devina o structura de stinga , descendenta si ea din acelasi " arbore genealogic " cu PSD . 
nimic mai mult . 
o grupare de aceeasi esenta politica , avind un nume diferit si o ideologie asemanatoare . 
si fara diferente mari la capitolul comportament public . 
cum tavalugul are toate sansele sa ajunga si in Congresul Extraordinar al PNL , nu ne mai ramine decit sa evaluam consecintele . 
se vor linisti aripa Dinu Patriciu si cei care au reinfiintat partidul dupa 1989 ? 
vor accepta acestia sa lupte sub steagul a doua personalitati care se bucura de un anume respect public , dar nu au nici o aderenta la segmentul liberalilor veritabili ? 
saptamina trecuta , impreuna cu directorii ziarelor " Adevarul " si " Romania libera " am purtat o discutie cu Theodor Stolojan , in speranta ca vom intelege detaliile acestui proiect politic . 
am retinut doar preocuparea pentru munca si disciplina a fostului prim - ministru , adica mult prea putin pentru nevoile unui partid obligat sa se diferentieze puternic , sa propuna o oferta care nu apare nici macar in jumatati de propozitie in limbajul lui Theodor Stolojan . 
in cazul in care proiectul Stolojan trece si de Congresul din august , nu ne mai putem astepta decit la o sciziune . 
grupul Patriciu si vechii liberali vor migra spre o formatiune mai de dreapta . 
acelasi lucru se va intimpla si cu taranistii marginalizati de Victor Ciorbea . 
ba , am putea sa ne intrebam daca nu cumva toata aceasta furtuna a fost provocata de persoane interesate in a crea pretexte pentru nasterea unei alte forte politice . 
oricum , intr - o asemenea varianta , Salvatorul Stolojan ar ramine doar cu o aripa dintr - un organism hacuit inainte de a atinge performante . 
vom avea astfel un partid liberal de aceeasi sorginte ca si PSD , iar operatiunea se va numi " Dezastrul Stolojan " . 
undeva alaturi , din cenusa vietii politice , va rasari alta formatiune politica . 
daca va izbuti , in acelasi timp cu cresterea acesteia se va produce si inmormintarea Partidului National Liberal de acum . 
