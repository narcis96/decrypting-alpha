articolul despre un posibil cutremur in urmatoarele doua luni a provocat destula ingrijorare . 
zeci de cititori ne - au sunat la redactie . 
Doru Turea din Bucuresti spune ca " afirmatiile profesorului Hincu au bagat spaima in toata familia . 
nu inteleg de ce ati putut publica asa ceva ! 
de ce nu s - au specificat ziua si ora acestui cutremur ? " . 
Ileana Manole spune ca locuieste " intr - o casa deteriorata , fapt pentru care v - as ruga sa publicati si ziua cind voi muri din cauza cutremurului " . 
o alta cititoare , Elena Gheorghe , ne intreaba " cind va fi acest cutremur caci nu stim ce sa facem ? 
incotro sa mergem ? " . 
Valeriu Moise , tot din Bucuresti : " Tremur ca varga din cauza articolului din ziar . 
cum este posibil sa bagati panica in oameni ? " . 
intr - o stare la fel de agitata , Teodora Suber ne intreaba cum poate afla " lucruri mai exacte despre cutremur deoarece lucrez intr - o cladire foarte proasta si locuiesc intr - o casa foarte veche , deteriorata si nu am unde sa ma duc " . 
cititorul Paraschiv Pislaru chiar ne - a amenintat ca ne da in judecata pentru ca a intrat in panica : " Cum este posibil sa publicati acest articol despre un cutremur care numai Dumnezeu stie cind va fi ? " . 
am putea reproduce pagini intregi cu reactiile cititorilor . Ele sint , cu mici diferente , destul de apropiate . 
de ce am scris daca nu stim data si de ce am provocat panica ? 
minima rigoare profesionala ne - a obligat sa nu aruncam la cos articolul despre previziunile lui Vergil Hincu . 
in primul rind , nu e vorba de o ghicitoare din mahalaua Bucurestilor . 
el a absolvit totusi o facultate , a scris o carte in domeniu si lucreaza , zice el , la un laborator de cercetare in domeniul astrogravitatiei . 
ba , a adresat chiar si o scrisoare autoritatilor turce ( datata 22 septembrie ) prin care avertiza ca un nou cutremur de magnitudine 6 sau peste 6 pe scara Richter se va produce in perioada urmatoare . 
previziunile sale au aparut simultan si in ziarul " Ziua de Galati " . 
nu are rost sa revenim asupra a ceea ce s - a intimplat in Turcia la putina vreme . 
Vergil Hincu are chiar o teorie . 
n - as putea sa afirm daca este vorba de stiinta sau de fantasmagorie pentru ca nu sint decit filolog . 
dar declaratiile sale , scrisoarea catre autoritatile turce ( a carei fotocopie se afla in redactie ) ne - au determinat sa publicam articolul . 
pina la proba contrarie , ne aflam doar in fata unei ipoteze care trebuie privita cu seriozitate din cauza precedentului . 
va avea loc in Romania un cutremur in urmatoarele luni sau nu ? 
numai Dumnezeu stie , iar Vergil Hincu zice ca da . 
noi n - avem alte argumente nici pentru a - l sustine , nici pentru a - l contesta . 
poate alti experti romani in fizica pamintului si in domeniul cutremurelor ar putea avea ceva de spus . 
noi ii asiguram ca le vom gazdui opiniile si punctele de vedere , chiar daca vor fi opuse celor ale romano - americanului . 
altceva mi se pare mult mai important . 
in loc sa ne impinga la resemnare , semnalul lui Vergil Hincu poate fi totusi folosit . 
sint destule imobile in situatii critice . Unele au ramas asa de la cutremurul din 1977 . 
altele au imbatrinit ori au fost construite aiurea si risca sa cada ca blocul de la Foggia . Acolo , o cladire nu prea veche s - a pleostit fara nici o zgiltiiala . 
semnalul lui Vergil Hincu , decit sa provoace spaime paralizante , mai bine ar clinti din nepasare autoritati si oameni practici . 
multi , in loc sa astepte confirmarea sau infirmarea teoriei laborantului , ar putea sa isi repare casa . 
sint cazuri in care o asemenea lucrare nu ia mai mult de o saptamina sau doua . 
acest semnal poate fi util si guvernului . Acordarea fondurilor pentru consolidarea imobilelor afectate n - ar trebui aminata . 
seful Ministerului Lucrarilor Publice si Amenajarii Teritoriului , Nicolae Noica , a vorbit despre o suta de cladiri cu probleme . 
faptul ca atitia cititori au reactionat nelinistiti la acest articol ne mai arata un lucru . 
multi oameni nu stiu ce sa faca . Decit sa gazduiasca discutii searbede pe aceasta tema , televiziunea publica ar putea foarte bine sa realizeze o emisiune despre ce trebuie facut in asemenea situatii . 
tot ar fi de folos la ceva pentru ca , intr - o situatie dramatica , ne - am putea pierde cu totii cumpatul . 
s - ar putea ca Vergil Hincu sa nu aiba dreptate . 
chiar ne - am dori ca afirmatiile sale sa intre in categoria profetiilor mincinoase . 
dar daca nu va fi asa ? 
cel mai prudent ar fi sa punem raul inainte si sa vedem cum ne - am putea proteja in cazul unui cutremur , chiar de - ar fi ca el sa aiba loc abia peste o suta de ani . 
