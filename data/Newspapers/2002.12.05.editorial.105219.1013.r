o doamna din Pitesti se plinge ca seful ei , un general , i - a facut mai multe avansuri . 
pina la urma , ea a fost silita sa plece si sa  caute un alt loc de munca . 
a trimis o scrisoare unui ziar si acesta , mai sa nu - ti vina a crede , a publicat - o . 
cu ani in urma , daca un general singur , necasatorit , facea curte unei femei , aceasta devenea automat o vedeta a urbei . 
era pizmuita de tot orasul , in special de partea feminina a acestuia . 
multe dintre doamne ar fi fost indignate de refuzul suratei lor . 
cum adica sa respingi un general ? 
pai , n - au cistigat ei atitea batalii , n - au dus greul tarii ? 
nu au ei la dispozitie ordonante , soferi , soldati de trupa care sa tina treburile casei ? 
n - au ei popota de unde poti aduce orice , inclusiv fasole la cazan ? 
evident , nu din cea care s - a servit cu ocazia Zilei Nationale ! 
un general face cit o turma de petitori ! 
e mai valoros decit toti barbatii dintr - o discoteca , decit toti sergentii care abia au apucat sa se barbiereasca . 
un general poate fi miine un Hanibal , un Napoleon , un Patton . 
schimba istoria unei tari , a unei regiuni . 
schimba soarta unui razboi , daramite a unei femei . 
un simplu zimbet de general poate trimite in paradis o babuta , dar si o profesoara de engleza sau o asistenta medicala . 
va dati seama , un simplu salut al unui general are si o conotatie erotica . 
el nu se uita la oricine , nu da buna ziua oricui . 
daca el zice un sa traiti , e clar . 
Trasmite ceva . 
altfel , nu si - ar raci gura de pomana . 
ce Dumnezeu , chiar daca s - au inmultit generalii , nu sint  atitea exemplare incit o femeie sa rateze o asemenea sansa istorica . 
va dati seama in urma cu un secol mii de domnisoare s - ar fi multumit si cu un zimbet de la un caprar , de la un tinar locotenent , ca sa nu mai vorbim de un capitan sau de un colonel . 
iar acum , in Romania tranzitiei , in tara glumelor porcoase , a ciupitului de fund si a adulterului in vazul lumii , au aparut femei care se pling la judecator si sint aparate de lege . 
puteti realiza ce schimbari importante se petrec pe nesimtite , din parlament pina in dormitorul unui biet general ? 
nici folclorul nu mai poate fi socotit o sursa de intelepciune . 
inainte , daca nu gaseai o explicatie , sustineai una si buna . 
" nu degeaba stramosii nostri ziceau ca bataia e rupta din rai " . 
ne bazam pe traditie ! 
acum gata ! 
in momentul in care iti altoiesti nevasta sau copilul poti sa te alegi cu citiva ani de puscarie . 
cu o palma data iti strici dosarul mai rau ca la fuga unui frate in strainatate , pe vremea comunistilor . 
si atunci , asa de rau cum era , nu te dadeau totusi la ziare decit in cazurile de sabotaj ale economiei nationale , cind te si puneau in discutia organizatiei de partid . 
acum , cind omul e liber sa faca tot ce - i doreste sufletul , nu poate sa mai traga cu ochiul nici prin descheietura unei bluze , dar sa mai ciupeasca ! 
e jale , soldati ! 
pe vremuri cind treceati cu plutonul pe linga o liceana , puteati scapa cu totii un oftat prelung . 
acum , nimic fara cintec de defilare ! 
barbati ! 
se schimba lumea ! 
daca nimeni nu e dispus sa ierte pentru o hartuire sexuala un general tocmai invitat la NATO , cu siguranta ca lucrurile au devenit si mai complicate pentru un sergent sau pentru un locotenent . 
a trecut un secol . 
acum sintem in democratie si un general poate sa piarda razboiul cu o femeie , chiar daca aceasta este angajat civil ! 
