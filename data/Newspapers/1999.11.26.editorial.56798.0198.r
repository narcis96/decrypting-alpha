e destul de greu sa va imaginati ce grozavie sint cubuletele cu brinzeturi frantuzesti . Unul are gust de ciuperci , celalalt de paprika , urmatorul are aroma de usturoi . 
toata experienta de citeva secole a bucatariei frantuzesti e ambalata in staniol . 
o panglicuta rosie de care trebuie sa tragi discret iti arata calea spre o mare bucurie gastronomica . 
si nu e singura . 
de fapt , planeta e plina de bunatati . 
si in mod normal ar trebui sa ajungem la ele pentru a ne face viata mai frumoasa . 
am auzit ca somonul canadian este o alta minune culinara . 
si fructele exotice din sudul Asiei sint mostre de arome ale naturii pe care le gasesti cu greu pe pietele europene . 
ca sa le poti savura , ar trebui sa le incarci in camioane frigorifice , direct din cimp , si sa le duci la un aeroport , de unde , cu un avion cargo , sa pleci spre Bucuresti . 
si de la Otopeni , imediat , cu alte masini , direct spre magazine specializate , ca la doua - trei zile dupa culegere sa ajunga pe masa celui care vrea si are cu ce plati . 
suna logic , corect , are aerul economiei de piata . 
chiar s - ar putea ca intr - o buna zi sa se intimple si asa . 
dar acum nu se poate ! Ar fi o prostie . 
din putina valuta obtinuta de Romania din exporturi , din credite , din economii private sa aruncam banii pe fructe exotice , pe brinzeturi rare , pe icre negre , pe ape minerale scumpe , pe muschi de vita din Argentina sau pe alte asemenea produse de lux . 
culmea e ca , in ciuda saraciei din buget si din casele celor mai multi romani , piata e sufocata de tot felul de asemenea delicatese . Brinzeturi , ciocolate , bauturi , fructe si legume , ba si carne sau haine . 
daca bancile romanesti ar fi burdusite cu dolari , marci si euro , ai zice , bine , treaca , mearga ! 
sint oameni cu bani , de ce sa nu cumpere ? ! 
or , Romania nu este in situatia de a - si putea permite asemenea placeri costisitoare . 
umbla guvernul cu limba scoasa pe la tot felul de banci straine pentru un imprumut de 100 de milioane de dolari , si pe urma tot el il toaca pe importuri inutile . La ce ne - au folosit banii ? 
i - am avut si i - am papat . Nu se alege nimic de ei si apoi alergam ca disperatii dupa altii . 
o minima logica , atunci cind esti la strimtoare , iti cere sa cumpanesti corect necesitatile . 
orice stat condus de oameni cu cap isi fixeaza prioritatile si isi restructureaza cheltuielile . Isi diminueaza importurile de lux , stimuleaza productia autohtona si faciliteaza aducerea utilajelor pentru a produce in tara bunuri necesare zilnic . 
numai un sarac prost isi risipeste suta de dolari pe un borcan cu icre negre . 
unul destept o foloseste pentru a - si cumpara ceva din care sa scoata alti bani . 
or , Romania are un guvern care se poarta boiereste . 
cere fonduri din strainatate si pe urma le cheltuieste pe zahar , struguri de import , confectii , ulei , smochine , apa minerala de lux , fructe exotice , bauturi fine . 
bani se gasesc , dar mintea lipseste cu desavirsire . 
intr - o tara care are nevoie ca de aer de productie , lucruri aproape inutile si fara de care putem trai linistiti trec prin vami ca stolurile de pasari , iar romanul care vrea sa aduca o masina de cusut pantofi sau o fabricuta de salam e jupuit de vamesi , de Finante , de Garda , de Sanepid , de tot felul de alte institutii . 
iar pentru importurile de delicatese , sumele in valuta ies dublate din tara si nu se mai intorc niciodata . 
tot acest fenomen anapoda ne arata ce creiere imbicsite avem noi la Finante ! Ce spirit gospodaresc de doi lei ! 
si nu e de ieri , de azi . 
ci din 1990 , de cind ne - au dat Kent si televizoare color , tratindu - ne ca pe o multime flaminda si usor de dus cu zaharelul . 
politica guvernului roman , de a supraimpozita utilajele si materiile prime aduse in tara pentru productie si de a inchide ochii la puzderia de marfuri inutile , care nu reprezinta decit pretexte de a scoate valuta din tara , mi se pare o inconstienta de - a dreptul condamnabila . 
e vorba de prostie sau de rea - credinta ? 
de neprofesionalism sau de nepasare ? 
sau doar o forma de a intelege libertatea si economia de piata la modul sinucigas pentru finantele romanesti ? 
probabil ca in mintea unor ministri nu circula decit imaginea delicateselor , iar neuronii ramin blocati in obsesia miresmelor . Pur si simplu nu se pot debloca pentru a face loc unei intrebari banale : mai , Traiane , mai Traiane , de ce in tara nu - s placinte ? 
