in decembrie 1989 , intr - un hotel din strainatate , teleimprimatorul aducea informatii despre Romania . Fluxul de stiri era dominat de Noriega si de Nicolae Ceausescu . 
deodata , Reuters a difuzat stirea ca disidentul Ion Ratiu ar fi dispus sa se intoarca in tara ca sa contribuie la instaurarea democratiei . 
Recunoscindu - mi ignoranta , am zis , asta ce mai vrea ? 
eram convins ca multi vor navali la Bucuresti sa dea romanilor o lectie . 
la nici doua saptamini l - am cunoscut pe Conu' Iancu ( asa - i spun apropiatii ) , la Hotelul Intercontinental . 
voia sa facem un ziar . 
m - au socat aerul sau aristocratic , suita , papionul , felul in care isi nota totul intr - un caiet mare , cu arc . 
eram tentat sa cred ca e bancher , spion , politician englez , mason si ardelean fericit sa se intoarca acasa . 
in inghesuiala aceea de proletari , Ion Ratiu arata ca un domn , obisnuit cu ticurile si canoanele lumii civilizate . 
intr - un anume fel m - a impresionat . 
pe linga el te simteai ca un soricel agitat . 
nu vreau sa continuu cu trasaturile unui portret complet . 
unele l - ar enerva peste masura . 
dar din 1990 , mos Ratiu , cum i - au spus romanii , a facut ceva pentru democratie . 
s - a intors acasa , desi foarte bine putea sa stea la Londra sau in Statele Unite . 
chiar ma aflam la Londra , in vizita la o familie de romani de vita veche , cind a telefonat Ion Ratiu . 
a intrebat ce mai fac , si gazda a raspuns ca are niste sarmale extraordinare . 
din Elvetia , de la celalalt capat al firului , Ion Ratiu a zis , tine - le calde ca iau acum un avion special si vin la masa ! 
or , un om care o ducea bine mersi in burghezia europeana s - a intors acasa pentru a fi huiduit , scuipat , amenintat , terfelit . 
in prima perioada dupa caderea lui Ceausescu , el a fost tinta acuzatiei ca n - a mincat salam cu soia . 
si chiar n - a mincat . 
dar , linga Corneliu Coposu , a facut destule pentru PNTCD . Bune si rele . 
insa a contribuit la consolidarea partidului renascut peste noapte . 
mos Ratiu a batut Romania in lung si - n lat , a traversat Ardealul si a luminat Turda , de unde se trage familia sa de memorandisti . 
desi n - a avut o prestatie proasta , la alegerile din mai 1990 a obtinut putine voturi . 
valul de stinga l - a inecat . 
pe fondul manipularilor grosolane si al mentalitatilor abia scapate de sub Ceausescu , nimeni n - ar fi obtinut mai mult in fata lui Ion Iliescu . 
dar , de atunci , Conu' Iancu a ramas cu visul presedintiei . 
fara scaunul de la Cotroceni , Conu' Iancu a socotit ca degeaba s - a intors acasa . 
si , tot de atunci , il uraste de moarte pe Emil Constantinescu . 
in 1992 , Ion Ratiu , in ciuda numelui , a banilor si a experientei democratice , a pierdut in fata profesorului de geologie . 
si , din acel moment , de cite ori stai de vorba cu el nu scapa ocazia sa spuna ca ar fi fost mai bun . 
de asemenea , si - a propus sa i - o plateasca . 
asa se face ca din 1997 , ziarul " Cotidianul " il toaca pe actualul presedinte cum n - o face uneori nici PDSR , nici Partidul Romania Mare . 
daca rasfoiesti ziarul familiei Ratiu , ai sentimentul ca fie apartine unor zaltati , fie e dirijat din umbra de " Romania Mare " si " Atac la persoana " . 
" cotidianul " a gazduit cele mai fantasmagorice acuzatii , Conu' Iancu incercind zadarnic sa se spele pe miini explicind ca nu are nici o legatura cu masinuta de porcait presedintele . 
de fapt , animozitatea fatisa dintre Ion Ratiu si Emil Constantinescu s - a reflectat si in evolutia politica a purtatorului de papion . 
catinel - catinel , el a ajuns , desi este vicepresedinte , sa nu mai insemne nimic in PNTCD . 
n - a fost trimis nici ambasador , nici n - a avut parte de vreo alta demnitate , in ciuda faptului ca pentru serviciile aduse prin anii ' 90 tot ar fi meritat ceva . 
acum , Ion Ratiu e izolat in PNTCD . 
in curind , la Delegatia Permanenta , chiar s - ar putea sa devina doar un simplu membru de partid . 
asta inseamna zece ani cheltuiti pentru democratie si pentru o himera . 
la virsta sa , Ion Ratiu a ramas fara multe dintre calitatile din tinerete . 
dar ambitia si iluzia ca ar putea fi presedintele Romaniei nu - l lasa si nici nu cred sa se desparta vreodata de ele . 
iata de ce s - ar putea ca Ion Ratiu sa migreze spre un alt partid . 
totusi , la fel de bine , s - ar putea sa ramina simplu membru PNTCD , racorindu - se cu aberatiile din " Cotidianul " pe seama lui Emil Constantinescu . 
sau s - ar putea intoarce in Anglia , parasind si casa lui Dimitrie Gusti . 
cine va intelege drama lui Conu' Iancu si va privi cu respect papionul care , o vreme , a fost simbolul lumii de odinioara ? 
si cine va avea puterea sa - i explice ca se face din ce in ce mai tirziu ? 
