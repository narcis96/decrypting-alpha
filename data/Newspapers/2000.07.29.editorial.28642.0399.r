cit de mare este distanta intre optiunile partidelor politice si cele ale populatiei ? 
raspunsul exact la aceasta intrebare e dat numai de rezultatele finale ale alegerilor . 
incercarea noastra de a afla mai devreme ce cred cititorii despre tandemul Mugur Isarescu - Theodor Stolojan ne confirma o banuiala . Ca distanta exista si devine din ce in ce mai mare . 
mii si mii de scrisori atesta sprijinul romanilor pentru cei doi profesionisti neinregimentati politic . 
pe masura ce simpatia pentru cei doi creste ( reflectata si de sondaje ) , grupurile politice incearca sa tempereze interesul publicului larg . 
Analistul de serviciu al Partidului Democrat , Dorel Sandor , zice ca incercam sa cream " confuzie intre agenda politicienilor si agenda publicului . 
ceea ce este grav este ca exista o discrepanta majora intre ceea ce se scrie ( limba romana e mai grea decit analiza politica ! - n . n . ) in ziare si ceea ce romanii inteleg , asteapta " . 
nu cumva tandemul Isarescu - Stolojan ii stirneste frisoane lui Dorel Sandor pentru ca pune probleme serioase in calea sperantelor lui Petre Roman ? 
de altfel , Petre Roman a tunat si el pe subiectul independentilor . 
domnia sa ii vrea cooptati in partide ca sa vina la sedinte , la imparteala , la negocieri . 
in afara lor , Doamne fereste ! 
exact ca Teodor Melescanu gindeste si Gheorghe Tinca . 
daca cei doi tehnocrati nu simpatizeaza cu ApR si nu - l sustin pe Teodor Melescanu pentru prezidentiale , tandemul nu e bun la nimic ! 
se subintelege si nu mai este necesara nici o demonstratie ca tandemul e de - a dreptul catastrofal pentru PDSR . 
sint aruncate in joc mii de argumente , cu exceptia unuia singur . Ca Mugur Isarescu sau Theodor Stolojan l - ar putea scoate la pensie pe Ion Iliescu . 
din aceasta cauza , masinaria de biziit a PDSR a inceput sa faca zgomot , sa fabrice teorii si sa incropeasca scenarii . 
pentru ca n - au alt flanc unde sa contraatace , " Jurnalul National " gifiie zilnic in incercarea de a convinge cit de inacceptabil este acest " dublu " . 
antena 1 a refuzat si ea sa transmita intregul spot publicitar al " Evenimentului zilei " , justificind ca e vorba despre o promovare politica . 
in consecinta , " Evenimentul zilei " difuzeaza doar un videoclip ciuntit ( cititorii fiind invitati sa subinteleaga la fiecare difuzare ca e vorba despre o invitatie de a - si spune parerea despre Mugur Isarescu si Theodor Stolojan ) . 
evident , stirile numeroase , de la " Observator " , despre Partidul Umanist Roman , " anexa " politica de debara a lui Dan Voiculescu , nu sint doar politica . 
ele reprezinta evenimente " extraordinare " ale marelui ginditor economic de la Crescent , transformat si el intr - un apendice al PDSR . 
pentru a speria lumea , Radu Moraru , avansat pe post de " Mircea Badea " al emisiunilor de dimineata de la Antena 1 , joaca si el rolul de contestatar , sfirsind prin a fi doar un propagandist . 
frumusetea polemicii vine de la faptul ca tandemul e criticat si de partea cealalta . 
Gabriela Adamesteanu si Ana Blandiana nu - i gasesc decit cusururi , mai ales ca simpatia de care se bucura cei doi " reprezinta un vot de blam pe care electoratul il acorda politicienilor " . 
si pentru ca ideea ziarului nostru de a intreba cititorii despre tandemul Isarescu - Stolojan o incurca , reprezentanta Aliantei Civice gaseste o explicatie . 
Artificiul promovarii cuplurilor electorale " este lipsit de seriozitate si consistenta , neavind sustinerea politica necesara " . 
adica , fara sustinerea partidelor blamate de electorat , cei doi nu sint buni la nimic , drept pentru care " Alianta Civica dezavueaza acest mod de a impune candidatii " . 
Gabriela Adamesteanu se otaraste la Theodor Stolojan ( fara sa zica nimic de Mugur Isarescu ) , parerea ei semanind ca doua picaturi de apa cu cea a taranistilor care nu - l suporta . 
doamna Adamesteanu crede ca incercarea noastra este " atit de putin mascata si orchestrata de politicieni " . 
spre dezamagirea domniei sale si a altora asemenea ( cind nu le convine ceva explica totul prin scenarii absurde ) , facem precizarea : campania declansata de " Evenimentul zilei " nu este nici platita si nici instrumentata de vreun politician . 
si pentru o mai adinca linistire sufleteasca a tuturor , adaugam inca un lucru . 
noi am intrebat , n - am dat cu parul . 
n - am invitat oamenii sa se inscrie in partide si nici sa vina la politie . 
pur si simplu am cerut o parere . 
mii si mii de cititori ne - au trimis scrisori care dovedesc interesul publicului pentru acest tandem . 
deoarece simpatia pentru cei doi creste cu fiecare zi , reactia de aparare a diferitelor grupari politice amenintate se intensifica si ea . 
e lesne de inteles de ce ! 
