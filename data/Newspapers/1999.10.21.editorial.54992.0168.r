masonii , detectivii si agentii secreti se bucura de o aura speciala , generata de misterul care le inconjoara existenta . 
tace unul si te baga in sperieti pentru ca nu stii ce vrea . 
se gindeste la maica - sa ori vrea sa te lucreze ? 
ride ! De ce o face ? 
stie el ca iti rupi gitul peste doua minute sau si - a amintit de ceva ? 
iti da un pahar cu suc ! 
e un gest prietenesc sau ti se pregateste adormirea definitiva ? 
Cucoanele mai sensibile cad pe spate de emotie si fug ca pilitura la magnet spre acesti oameni pe care nu - i inteleg . 
Atractia misterului functioneaza pe post de prajiturica pentru fraieri . 
spectaculoase sint si scandalurile si revansele in breasla . 
cind se lupta doi masoni , doi detectivi sau doi agenti secreti esti tentat sa crezi ca partea intunecata a lumii isi arunca in joc toate energiile , scenariile si trucurile pentru victoria unuia sau a altuia . 
asa a fost perceputa si disputa dintre masonii romani . 
o confruntare pe viata si pe moarte intre mari forte , grupari de interese , loji traditionale , cercuri financiare , incit tata Veta a fost tentata sa creada ca si martienii si - au bagat coada . 
a fost un razboi planetar sau o biata gilceava ? 
intii de toate ar trebui sa privim actorii conflictului ca pe niste fiinte obisnuite . 
si ce vedem ? 
niste domni nitel cam demodati , serios atinsi de numarul anilor , unii dintre ei cu vizibile probleme de sanatate , purtind cu greu colanul si sortuletul ca ultime insemne vestimentare dintr - un ritual stravechi . 
intotdeauna , masonii au impresionat prin faptul ca stiau sau dadeau impresia ca stiu mai multe decit ceilalti . 
dintr - o grupare a zidarilor si cioplitorilor in piatra , ei au devenit peste secole o confrerie cu mare putere de influenta , ajungind sa restaureze dinastia Stuart in Anglia sau sa influenteze miscarea iacobinilor in Franta . 
dar vremurile de aur s - au dus , masoneria nemaiavind , in epoca moderna , prioritatea informatiilor . 
doar idealurile de armonie , relatiile speciale si ritualurile de initiere au ramas ca elemente de decor intr - o activitate care si - a pierdut , incet - incet , substanta . 
misca masonii politica mondiala ? 
mi - e teama ca e vorba doar de o iluzie . 
puterea de influenta a cercurilor financiare si a gruparilor politice i - a scos din joc . 
controleaza tehnologiile lumii ? 
nici vorba ! 
cercetarile militare au lasat in urma sortuletele fostilor zidari reuniti in bresle . 
Francmasonii isi pastreaza o anumita influenta , dar modesta , si se rezuma la valori morale si acte filantropice ( pe care in Romania nu le - am remarcat inca ) . 
doar cite un derbedeu cu creier putin se mai fuduleste pe ici , pe colo si zice ca foloseste sprijinul masonilor pentru a distruge pe nu stiu cine sau pentru a promova cine stie ce politician . 
onorabilii institutiei sint departe de asemenea practici si , de regula , isi consuma putinele energii ramase pentru suprematia in interiorul miscarii . 
scandalul intre cele doua grupari cu pretentii la sefia Ordinului in Romania ar fi trebuit sa ne lase nepasatori . 
e treaba lor ca se cearta , ca se impaca . 
nu masonii controleaza exportul de mobila sau de telemea din Romania , nu ei misca finantele ( si daca le controleaza pe aiurea , tot nu prea au mare lucru de facut printr - o vistierie goala ca a noastra ) . 
s - or fi strecurat ei prin partide , prin armata , poate chiar si prin serviciile secrete , dar nu putem crede ca reusesc sa - si depaseasca statutul de pata de culoare . 
si totusi disensiunile dintre masonii romani au tinut capul de afis in birfele tirgului , mai ales din cauza declaratiilor facute de Costel Iancu in fata unei comisii parlamentare . 
Suveranul Mare Comandor a marturisit ca alti Suverani Mari Comandori din alte tari au sustinut la Bruxelles ca Romania " trebuie federalizata " . 
domnii acestia distinsi , cu aerul lor de mosulici misteriosi , in loc sa joace tabinet sau domino , impart hartile ca bucatile de sugativa la scoala . 
asa lasa impresia amintita declaratie . 
poate tot din acuzatiile privitoare la planul masonilor se trage si semnalul de alarma lansat de Adrian Nastase . 
problema noastra e daca intr - adevar Marii Comandori ai Supremelor Consilii ale Frantei , Belgiei si Olandei au discutat despre federalizarea Romaniei . 
au fost acuzati de asta , dar nimeni n - a confirmat . 
si daca nu e asa ? 
si daca federalizarea Romaniei e doar o gogorita pentru a - l scoate din joc pe ungurul Andre Szakvary ? 
era prea de tot ca masonii romani sa fie condusi de unul care nu stie romaneste . 
dar de aici pina la a - i pune in seama federalizarea e cale lunga ! 
Confreria fostilor zidari se joaca de - a misterul si de - a politica , riscind sa se impiedice in sortulet . 
