nu multa lume a avut doua sute de mii de lei ca sa plateasca taxa de intrare la expozitia pentru licitatia bunurilor lui Ceausescu . 
unii chiar au fost furiosi din cauza pretului , fara sa inteleaga ca nu e vorba de un eveniment pentru marele public , ci , pur si simplu , de o licitatie destinata celor interesati sa cumpere . 
toata aceasta vinzare de lucruri apartinind familiei Ceausescu are in ea ceva special . Un amestec de ironie si de dreptate , de razbunare a sortii si de spectacol trist . 
e vorba despre ultimele firimituri dintr - o avere iluzorie si dintr - o putere dusa pina la paroxism . 
in incaperile in care va avea loc vinzarea de luni , chiar in casa in care a locuit familia Ceausescu , nu mai e mare lucru de vazut . 
bijuteriile de valoare si tablourile semnate de artisti romani contemporani ( e vorba de cei cu renume ) au ajuns fie la muzee , fie la trezorerie , fie isi asteapta rindul in depozite . 
prima licitatie a bunurilor lui Ceausescu arata chiar modest , desi printre piesele expuse poti sa gasesti si obiecte scumpe . 
sint acolo un Mercedes decapotabil , doua limuzine , un autocar MAN si un autoturism de teren marca Volkswagen . 
dar , cu exceptia Mercedesului , si acesta atins de vreme , celelalte n - au ramas decit cu aura ca au apartinut lui Ceausescu . 
vechi , demodate , muscate de timp . 
cel mai socant sentiment e dat insa de imbracamintea " tovarasei " . 
zeci de blanuri scumpe care au fost purtate o data , de citeva ori , sau niciodata , dar peste care vremea a trecut luind cu ea stralucirea initiala . 
Blanurile , chiar daca nu sint distruse , au un aer vetust , jumulit , de boarfe scoase dintr - o debara intunecoasa . 
la vremea lor costau o gramada de bani , iar pentru romancele care puteau aspira cel mult la un cojoc de oaie , reprezentau un lux exagerat . 
e greu de spus cite au fost cumparate si cite sint cadouri din protocoale ! Important este ca arata la fel de desuet si , in loc sa te revolte , iti provoaca numai un discret sentiment de mila . 
la fel si lucrurile lui . 
par intrate la apa , desi au aceleasi dimensiuni ca in clipa in care le - a purtat . 
lipseste doar impactul personajului . 
imi aduc aminte de prima apropiere , la mai putin de doi metri , de Ceausescu . 
lucram la revista " Viata studenteasca " si am fost trimis la Iasi , la deschiderea anului universitar . 
prim - secretar era Ion Iliescu si in cladirea politehnicii iesene se afla si o expozitie a realizarilor invatamintului superior din Centrul universitar . 
apropierea lui Ceausescu era precedata de un vuiet care te paraliza . 
zeci de mii de oameni scandau si frematau atinsi si ei de un fior declansat de magnetismul puterii . 
daca nu te tineau baierele , te trezeai urlind ca disperatul . 
si prin culoarul facut in multime a aparut un piticot , iute de picior , cu o sapca pe cap , balanganindu - si molatic mina din incheietura . 
in expozitie a incercat doar un gest de dezbracare a pardesiului si un general aproape ca i l - a smuls , l - a indoit cu captuseala in afara si l - a pus pe brat de parca primise in raspundere chiar pielea celebrului personaj . 
am urmarit pardesiul si am descoperit ca la cusatura dintre captuseala si stofa atirna un fir de ata . 
capatul acela de ata , lung de o palma si jumatate , m - a trezit din spaima si m - a facut sa zimbesc . 
pina la urma , Ceausescu era si el un om . 
nici etern , nici atotputernic , nici rupt din Soare . 
asta spun si obiectele sale . 
ca a fost un biet ambitios , bolnav de marire , obsedat de proiecte marete si de supravietuirea in timp . 
acum , lucrurile sale , disparate , demodate , prafuite se vind la licitatie si , ce nu va fi cumparat ca o curiozitate , mai ales din articolele de imbracaminte , va ajunge la casele de batrini . 
ceva tot merita vazut in aceasta mica expozitie . 
nu e vorba de cadourile primite ca sef de stat de la personalitatile vremii , ci de expresii ale " dragostei noastre netarmurite " . 
printre obiectele lui Ceausescu sint multe dovezi ale slugarniciei , ale " devotamentului nostru neprecupetit " , oferite de " Tractorul " , de " Clujeana " , de " Guban " , de judete . 
Machete de strunguri , de tractoare , tot felul de prostii ( " mindria oamenilor muncii " ) , care astazi si - au mai pastrat doar sensul de umor aproape negru . 
ele sint de fapt dovada incontestabila a adevarului dureros ca aberatiile din epoca Ceausescu sint , in cele din urma , si slabiciunile romanilor , dar ridicate la cub . 
licitatia obiectelor lui Ceausescu exemplifica perfect o propozitie din Ecleziast : " Desertaciune a desertaciunilor , totul este desertaciune ! " 
