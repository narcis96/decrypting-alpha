am dedicat comentariul de ieri celor spuse de oaspetele Romaniei , presedintele George W . Bush . 
dar si gazda a luat cuvintul . 
se cuvine sa ne oprim si asupra cuvintelor sale , rostite cu ocazia unei vizite extrem de importante si la doua zile dupa ce , la Praga , tara noastra a primit invitatia de a adera la NATO . 
dupa introducerea de rigoare , Ion Iliescu a spus : " Acesta este un moment istoric , care marcheaza ruptura definitiva cu trecutul " . 
foarte frumos ! 
am aflat si noi ca , din punct de vedere politic , declaratia a fost facuta , iar vointa exista . 
in ciuda faptului ca decontul acestui trecut cu care am rupt - o a fost facut , in unele cazuri , numai pe jumatate , in altele pe sfert sau in altele n - a fost facut deloc ( operatiunile Securitatii ) . 
in acea clipa solemna , presedintele Romaniei a mai spus : " Vrem sa facem compatibila societatea romaneasca cu standardele occidentale " . 
iarasi foarte frumos ! 
gind si vis in acelasi timp ! 
si promisiune politica , pentru ca nu se afla la o reuniune literara , ci la un mare miting , impreuna cu presedintele SUA . 
ei , si dupa promisiunea cu compatibilitatea a venit fraza cea mai importanta . 
in discursul lui George Bush , dupa parerea noastra , cheia a fost in afirmatia : " O punte catre o noua Rusie " . 
mesajul cel mai important al lui Ion Iliescu a fost de alta natura . 
el a zis : " Am declansat o lupta necrutatoare impotriva coruptiei si a birocratiei , care fac mult rau tarii si care erodeaza increderea in democratie " . 
chiar am putea sa ne intrebam , ce Dumnezeu o fi cu aceasta afirmatie intr - un asemenea context ? 
numai ca Ion Iliescu a facut referiri la coruptie si in declaratiile de la Praga . 
ba , s - a referit la acelasi fenomen si a facut promisiuni si in emisiunea difuzata de Prima TV . 
Rasfoind presa ultimelor saptamini , vom observa ca presedintele Romaniei a facut mai multe pledoarii in favoarea unui Parchet National Anticoruptie independent , ferit de orice influente politice . 
asta ar putea insemna ca Ion Iliescu are in vedere o campanie intensa impotriva coruptiei si ca urmeaza mutari spectaculoase in acest sens . 
numai ca , in Piata Revolutiei , Ion Iliescu a folosit perfectul compus : " Am declansat o lupta necrutatoare impotriva coruptiei si a birocratiei " . 
deci " lupta necrutatoare " a pornit inainte de aterizarea lui " Air Force One " . 
or , daca luam in calcul ultimele saptamini , " lupta necrutatoare " impotriva coruptiei inseamna doar Fanel Pavalache . 
e atit de important acest Fanel pentru a justifica atributul " necrutatoare " ? 
daca propozitia zburata de pe buzele prezidentiale nu se va duce asa cum a venit , e greu de spus , dar usor de constatat dupa cele care vor urma . 
cit priveste birocratia , sa ma ierte Domnul . 
eu n - am gasit nici o dovada in toata presa saptaminilor premergatoare vizitei lui George W . Bush care sa demonstreze ca presedintia a declansat o astfel de lupta la adresa birocratiei . 
si , pentru ca nu sintem de acord ca promisiunile prezidentiale se vor reflecta in realitate , incercati sa urmariti cum vor trata autoritatile romane cazul pe care il prezentam astazi in " Evenimentul zilei " . 
e vorba de un investitor german care a platit 12 miliarde de lei pe un IAS si a fost " luxat " de autoritati . 
licitatia pe care a cistigat - o a fost anulata , si apoi IAS - ul a fost vindut unui client PSD si prieten al megapatriotului Adrian Paunescu . 
operatiunea de nenorocire a neamtului a fost orchestrata de Antonie Iorgovan . 
si poetul , si avocatul sint prietenii de curte ai presedintelui Ion Iliescu , la fel ca nea Nicu Vacaroiu si inca vreo citiva , pe care ii tine sub aripioara . 
sa vedem daca anticoruptia , promisa in fata presedintelui american si a celor o suta de mii de romani veniti sa traiasca un moment de schimbare in Romania , se va concretiza in vreun fel ! 
sau vorbele frumoase au venit , au fluturat pe buzele prezidentiale , si - au luat zborul si s - au dus cum se duce lumina unei luminari in care sufli si despre care nu stii unde a disparut pentru ca nu stii de unde a venit ! 
