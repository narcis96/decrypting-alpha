trebuie sa recunoasteti ca nu v - a trecut prin minte cine sint spionii ! 
sigur , a fost facuta si o precizare . 
cei trei nu au nimic impotriva Virfului Omu , a Cheilor Bicazului si a Vulcanilor noroiosi . 
ei s - au constituit in banda si s - au pus in slujba puterilor straine doar pentru a discredita Serviciul Roman de Informatii si anumite persoane incomode si indezirabile . 
afirmatiile acestea apartin deputatei PRM Daniela Buruiana , vicepresedinte al Comisiei SRI . 
daca doamna Buruiana ar fi scos un porumbel asa cum scot unii la circ , am fi admirat doar spectacolul si , la sfirsit , dupa aplauze , ne - am fi vazut de treaba . 
dar deputata PRM a spus ca aceste informatii i - au parvenit de la cadre SIE , oameni de nadejde . 
ei , de aici lucrurile se complica ! 
inseamna ca asemenea propozitii trec si prin capetele ofiterilor SIE amintiti . 
de aici , subiectul se bifurca . 
ori exista dovezi , ori nu . 
daca marii nostri ofiteri patrioti detin probe , ne - am ars . 
Andrei Plesu , Mircea Dinescu si Horia Roman Patapievici au fost verificati la dosar inainte de a fi numiti in CNSAS . 
raspunsul a fost clar . 
sint curati . 
inseamna ca s - a comis un fals . 
si daca el a putut sa functioneze si sa treaca prin rigorile si formalitatile de verificare , putem presupune ca au mai existat si altele . 
pe cale de consecinta , sintem obligati sa ne intrebam citi dintre cei validati ca fiind fara de pata din guvern , din parlament si din alte institutii ale statului sint agenti ai unor servicii de informatii straine ? 
doar nu s - or fi limitat toate aceste forte ostile Romaniei doar la trei scriitori , unul bonom , altul nabadaios si cel de - al treilea , sfios si tacut ca o calugarita ? 
poate aceste servicii straine l - au racolat demult , demult si pe Ion Luca Caragiale ! 
si i - au infiltrat familia din Grecia la Haimanale . 
ce altceva l - ar fi putut determina pe celebrul dramaturg sa - si bata joc de slabiciunile romanilor ? 
n - a fost si Mihai Eminescu un agent arab , din moment ce i - a ciupit de atitea ori pe evrei ? 
agent trebuie sa fi fost si Toma Caragiu pentru ca prea facea " misto " de cuceririle revolutionare si de victoriile socialismului multilateral dezvoltat . 
sa nu mai discutam de Iuliu Maniu , care a fost pe fata impotriva rusilor . 
el a fost tatal spionilor ! 
nu ne ramine decit sa cerem Parchetului , politiei si ofiterilor invocati de Daniela Buruiana sa declanseze cercetarile si sa purceada cit mai degraba la arestarea celor inca in viata . 
si daca se mai gasesc unii care dau semne ca gindesc liber , de capul lor , sa fie verificati la singe pentru a vedea daca nu cumva si ei ascund alti agenti straini . 
si sa - i aresteze si pe aceia , mama lor de derbedei ! 
spuneam la un moment dat ca subiectul se bifurca . 
nu exista nici dovezi , nici martori , nici probe concludente . 
atunci Daniela Buruiana bate cimpii impreuna cu ofiterii care au informat - o . 
intr - o asemenea situatie nu ne mai ramine decit sa cautam cauzele . 
nu va speriati , ca nu sint atit de absconse pe cit ne - am putea imagina . 
cei trei buclucasi au provocat o iritare teribila atunci cind au anuntat ca vor da publicitatii lista ofiterilor care au facut politie politica inainte de 1989 si acum sint prin parlament , prin guvern si pe unde Dumnezeu or mai fi . 
de aici vine minia proletara a deputatei PRM . 
cei trei " nebuni " , prin decizia lor neasteptata , strica tot jocul . 
ii fac de bacanie pe toti mascatii de pe scena publica . 
adica dau drumul la un circ fara egal . 
p . S . : Cititorii nostri sint invitati sa - si reaminteasca faptul ca , in ultimii 12 ani , toti cei care au avut un firicel de praf sau o aripioara de musca impotriva lui Ion Iliescu - FSN - PDSR - PSD - SRI - SIE ( plus PRM si motul sau ) au fost considerati agenti straini sau complici ai acestora . 
