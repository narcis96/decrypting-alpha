chiar merita privita cu simpatie toata aceasta zbatere a ministrului turismului . 
Dan Matei Agathon se invirte ca baba - n ciur , doar - doar o reusi sa faca ceva . 
cheama nemtii la negocieri pentru a reveni pe litoral , lanseaza proiectul Dracula Land , arunca pe piata si ideea cu statiunea Europa , sanctioneaza neregulile din zonele turistice , face publicitate si multe alte gesturi menite a urni activitatea din domeniu . 
multa lume apreciaza aceasta zbatere si e gata sa le dea guvernantilor bile albe , zicind , uite , dom’le , ce ministru activ au pus la turism . 
activ e , nimic de zis , dar de aici pina la eficienta mai avem cale lunga . Geaba e zugravita si luminata Mamaia ( la ora asta , cea mai interesanta parte a litoralului ) , turism de anvergura tot nu se face in Romania . 
oricit e ea de frumoasa , oricite curiozitati si locuri interesante are , este departe de a fi o tara atractiva . 
de ce cred asta ? 
pentru ca noi ne imaginam ca putem da o mare lovitura daca spoim putin si punem toate becurile in Mamaia si sustinem ca avem o tara frumoasa ! 
astea sint doar propozitii de spus la o bere de catre un cetatean naiv . 
in turism , sintem tot pe acolo pe unde eram pe vremea lui Ceausescu ( ba , in unele locuri e mult mai rau ) . 
pentru un progres real mai sint multe de facut . 
intii de toate , hotelurile trebuie privatizate . 
nici cu asta n - am facut mare brinza . 
abia se creeaza o premisa . Oricit de vopsit si luminat e litoralul romanesc , nu are cum sa se dezvolte din doua luni si jumatate de turism saracacios . 
abia se scoate profit pentru o ciorba de burta . 
daca vrem ca statiunile de la Marea Neagra sa nu ramina doar o mostenire degradabila din Epoca de Aur , e nevoie ca in spatele ministrului Dan Matei Agathon sa se aseze guvernul cu o politica serioasa de dezvoltare . 
fara a declara litoralul zona libera , fara a crea facilitati extraordinare pentru investitori , permitind inclusiv jocuri de noroc si case de toleranta , statiunile romanesti vor ramine tot o incropeala sindicalista . Tot cu batrinii din Uniunea Europeana veniti sa traiasca mai ieftin decit acasa sau la azil , tot cu oamenii muncii veniti de acasa cu resou si cu cratite pentru gatit . 
din acest tip de turism o sa ne alegem cu dezvoltare cam peste o suta de ani . 
in plus , fara autostrada spre Bucuresti , fara telecomunicatii si fara concesionari de terenuri de la stat si primarii , fara o politica desteapta si ferma a guvernului , pot Adrian Nastase si Dan Matei Agathon sa umble din casa in casa si sa trimita oamenii gratis la mare , tot nu ne alegem cu nimic . 
tot la Epoca de Aur a lui nea Nicu raminem si riscam ca , peste doua - trei decenii , sa ajungem la ordinea si curatenia de atunci . 
