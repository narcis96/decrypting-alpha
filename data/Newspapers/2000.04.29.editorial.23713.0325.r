exista o traditie ca de sarbatori oamenii sa isi trimita felicitari . 
cu timpul , s - au adaugat si mici atentii . De cind au aparut privatizatii , acestia trimit urarile de bine insotite de o ciocolata , de o cutie cu sucuri , de o sticla cu vin , de o sticla cu sampanie , de un pachet cu cafea . 
uneori si obiecte promotionale . 
are sau nu haz acest tip de urare , numai Dumnezeu stie ! 
cu siguranta ca nu este insa condamnabil . 
dar de aici si pina la spaga de sarbatori , pina la peschesul primit de functionarul public cu ocazia Craciunului sau a Pastilor e totusi cale lunga . 
din pacate , la redactie nu avem atit de multe teleobiective de mare putere pentru a supraveghea toate casele demnitarilor sau ale inaltilor functionari din institutiile statului . 
asa ca , in loc de pinda , echipa de redactori ai " Evenimentului zilei " a recurs la o provocare . 
cite doi , insotiti de un fotograf , reporterii nostri au pretins ca sint membri de partid , consilieri , petenti , simpatizanti , oameni care au o belea si vor sa foloseasca prilejul sarbatorilor ori pentru a - si arata recunostinta , ori pentru a - si intari sansele de rezolvare a problemei . 
si au batut pe la porti cu plocoane . 
socul a fost enorm ! 
cu citeva mici exceptii , alesii poporului au primit peschesurile cu o naturalete paralizanta . Se purtau de parca ar fi clipit sau ar fi respirat . 
un miel de la un simpatizant al partidului e mai banal decit un " buna ziua " . 
Cartonul cu sticle de vin , damigenele , mieii si alte produse ale agriculturii noastre in tranzitie devenisera elemente banale de peisaj . Miercuri , joi si vineri , la institutiile statului erau convoaie de masini venite din provincie , toate incarcate cu plocoane . 
unora le - am facut o surpriza enorma . 
chiar le - am pus in plicuri memorii cu diverse plingeri adresate redactiei noastre . 
sa speram ca se vor indura sa miste macar un deget pentru rezolvarea lor . 
operatiunea MOV ( miel , oua , vin ) ne - a mai aratat ceva . 
parlamentarii si functionarii publici primesc pomana cu o anume inconstienta . 
nu se intreaba de unde vin cadourile , nu se gindesc ca ar putea fi imbolnaviti sau chiar otraviti . 
le iau de - a valma si nu - si fac vreo problema . 
unul dintre redactorii nostri chiar exclama , ii puteam otravi pe toti ! 
dar cea mai complicata problema ramine cea legata de morala . 
absolut nici unul nu s - a intrebat de ce sa primeasca un plocon ! 
e de la sine inteles ca ne aflam in fata unui reflex bine consolidat . 
in Romania , asemenea " cadouri " se dau chiar din anii de dinaintea comunismului . 
sint in firea lucrurilor de multa vreme . 
intre rude , ploconul e chiar o traditie . 
dar ca reflex la functionarul de stat e cu totul altceva . 
vrem , nu vrem , ne aflam in fata unei forme discrete de coruptie . 
nimeni n - o mai incrimineaza . 
de la miel si vin se trece usor la televizor color , la masina si apartament . 
sa nu uitam ca , intr - o tara civilizata , un om si - a ratat cariera politica fiindca nu a platit taxele pentru femeia de serviciu care i - a facut curat in casa . 
la noi , toti sintem revoltati de coruptia care ne inconjoara , dar dam si primim un miel ca si cum am da sau am primi un pix . 
ba , am ajuns in situatia ca un biet functionar sau un cetatean care ajunge la o " marime " sa se simta prost ca se duce cu mina goala . 
adeseori ni se intimpla ca la redactie sa vina cititori care ne cer sprijinul si care considera ca ar trebui sa ne gratuleze cu un cadou . 
si asta face parte tot dintr - o mentalitate balcanica , dintr - un mod de a fi cu reguli care se topesc in nereguli . 
si de acolo incep aranjamentele , combinatiile , eludarea legilor si favoritismele . 
daca in aceste relatii marunte se poate aranja orice , daca functionarul public poate primi cu portbagajul fara ca macar sa clipeasca inseamna ca toate celelalte lucruri mari si importante nu sint cladite decit pe nisip miscator . 
in loc de mari intrebari despre lume , despre viata , moarte si inviere , in aceste zile ne - am putea intreba despre duplicitate . 
pe de o parte , toti sintem de acord ca vrem un climat social mai curat , dar cind e sa traim intr - un asemenea spirit , ne coplesesc apucaturi de oameni mici si repede trecatori . 
