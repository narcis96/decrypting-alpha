intram , intram ! 
dar ce cistig avem ? 
intram , intram ! 
auzim din ce in ce mai des . 
la televizor , la politicieni , la omul simplu , la softisti . 
acestia pun si o conditie . 
" mai stau pina la toamna ( Lelita Ioana ! ) si , daca nu , ma car " . 
asadar , nu avem de - a face doar cu o placa pusa obsedant , ci si cu un reper de timp si de destin . 
aproape nimeni nu mai ia in calcul varianta esecului . 
dar nu la ea vreau sa ma refer , ci chiar la eventualitatea unei decizii favorabile la Praga . 
sa zicem ca trecem peste toate hopurile , nu ne mai dam cu stingul in dreptul , iar tarile Aliantei se fac ca nu vad bilele negre si slabiciunile Romaniei . 
si ? 
devenim membri NATO , adica parteneri cu drepturi depline in cea mai puternica alianta militara din lume . 
pentru securitatea Romaniei , pentru sistemul sau de valori e un cistig enorm . 
dupa decenii de comunism , tara noastra face un pas istoric in procesul de integrare in mecanismele lumii civilizate . 
cistigul este enorm ! 
care e pretul ? 
multa lume isi imagineaza ca nu ne asteapta decit belsug , ploi de fericire si trai nineaca ! 
iluzia e de - a dreptul monstruoasa ! 
integrarea in NATO are un pret pe care putini l - au analizat in detaliu . 
si politicienii , si cetatenii au adoptat o atitudine paguboasa , tipic romaneasca . 
au zis " sa intram si pe urma mai vedem ! 
om descurca - o noi ! " . 
din aceasta ignoranta deriva si dorinta coplesitoare de a intra in NATO ( 80 la suta ) , dar si nepasarea fata de pretul aderarii . 
or , aceasta schimbare istorica pentru tara nu este nici pomana , nici noroc divin , nici " loteria vizelor " . 
are un pret , si el trebuie platit intii de toate cu responsabilitate . 
devenim parte la eforturile comunitatii euroatlantice , inclusiv in conflicte militare . 
vom intra in NATO in timp ce nebunia din Afganistan nu s - a incheiat si intr - o perioada in care tarile care incurajeaza terorismul urmeaza sa fie atacate . 
de fapt , ne pregatim sa intram in NATO in plin razboi antiterorist . 
asta inseamna participare . 
iar ea presupune eforturi financiare , echipamente si chiar sacrificii umane . 
securitatea Romaniei e un bun cistigat , dar victime nu vor fi numai in rindul soldatilor americani , englezi , francezi sau italieni . 
vom avea si noi pierderile noastre dureroase . 
vom fi in stare sa le facem fata ? 
pentru a avea parte de cit mai putine asemenea drame avem nevoie de o armata foarte bine pregatita . 
din ce bani sa o intretina guvernul cind el cocoseaza cu apasari fiscale orice intreprinzator ? ! 
il stoarce pentru a scoate banii necesari marilor gauri negre din economie . 
pentru a nu mai cheltui in vint si pe amagiri economice , acestea trebuie inchise sau restructurate . 
si intr - un caz , si in celalalt somajul va creste vertiginos . 
cum vor reactiona cei atinsi ? 
vor fi ei in stare sa inteleaga ( si sa se adapteze ) ? 
sau vor protesta fara sa inteleaga ca Romania nu poate avea si armata puternica , si o economie cirpita , dominata de mari firme de stat intretinute de profitul si taxele obtinute doar din munca a doua milioane de romani ? 
cheltuieli militare sporite , victime , somaj ( pina la relansarea economica ) , respect neconditionat pentru valorile democratice , mai putina coruptie , legi facute cu cap . 
le putem duce pe toate acestea ? 
nu ma refer numai la politicieni , ci si la oamenii obisnuiti , inclusiv la cei care nu au un loc de munca . 
Apropo de munca ! Ce - a fost pina acum a semanat cu o poezie ! 
intrebati - i pe cei care lucreaza in Spania , in Grecia , in Germania , in SUA sau in Anglia ! 
si daca nu aveti pe cine , imaginati - va ca un salariu de 300 sau de 500 de dolari pe luna nu - l dau nici NATO , nici SUA . 
si - l cistiga fiecare , incepind de la primul dolar si muncind orbeste pina la ultimul ! 
