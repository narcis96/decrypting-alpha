Turcia , in partea sa vestica , adica exact cea mai dezvoltata economic , ofera acum imagini de cosmar . 
cutremurul din noaptea de luni spre marti a darimat sute de cladiri . 
soselele si autostrazile s - au surpat . 
blocuri vechi s - au pleostit ca niste casute de nisip . 
rafinariile au scapat petrol , in citeva locuri cladirile s - au aprins , turnuri de moschei au cazut ori s - au inclinat . 
unda de soc a cutremurului a provocat cele mai mari pagube in Istanbul si in jurul marelui oras . 
luni seara l - am parasit si totul era normal , iar marti nu se mai putea intra nici pe telefon . 
retelele de telefonie mobila si fixa au fost sufocate de apeluri . 
asa ca am urmarit tot acest sinistru doar la televizor . 
televiziunile turcesti transmit pe sase canale eforturile populatiei si ale autoritatilor de a salva ce se mai poate salva . 
se scot oameni de sub darimaturi , se fac respiratii gura la gura , se instaleaza transfuzii chiar linga ruine , armata , salvarile sau masinile voluntarilor fac curse contracronometru spre spitale . Acolo nu mai sint locuri . 
Ranitii sint tratati pe holuri sau in curtile interioare , in corturi . 
solidaritatea este impresionanta , dar ea nu poate inlatura decit putine din urmarile cutremurului . Ii poate ajuta pe raniti . 
restul trebuie reconstruit . Dar cu mai multa minte si disciplina . 
zona Istanbulului arata turistului destule cladiri " de doi lei " , improvizate si cu putine sanse de supravietuire in caz de seism . 
un oras cu aproximativ zece milioane de locuitori cu greu poate fi tinut in friu in domeniul constructiilor . 
saracii se descurca cu banii putini pe care ii au , iar firmele de constructii , in goana dupa profit , acopera cu vopsea lucrari de mintuiala . 
efectele dezastruoase ale cutremurului din Turcia m - au dus cu gindul si la situatia de acasa , in special de la Bucuresti si celelalte orase din sud . 
Romania este o tara cu un grad ridicat de risc la miscarile placilor tectonice . 
dupa cutremurul din 1977 s - au stabilit norme speciale de rezistenta . 
cine le mai aplica si , mai ales , cine controleaza ? 
Particularii si firmele mici au ridicat cladiri cum au putut , cu proiecte de dai , Doamne . 
de la multe dintre constructiile de stat s - a furat pe rupte . 
chiar Ceausescu a fost inconsecvent . 
in primele momente dupa seismul din 1977 a inventariat o multime de cladiri cu structura grav avariata si a decis sa le demoleze . 
ulterior , s - a razgindit si le - a mai reparat pe ici , pe colo , sau pur si simplu le - a tras pe la fisuri o bidinea cu rasini sintetice . 
experienta cutremurului din 1977 s - a estompat cu vremea . 
ce - a fost atunci groaza a devenit acum doar teama , pentru unii numai o vaga preocupare , iar pentru cei mai multi indiferenta . 
asa a fost si cu padurile . 
toata lumea a taiat pe rupte . Nimeni nu s - a gindit la consecinte . 
lucrarile de amenajare a torentilor au fost lasate si ele balta , canalele mari de scurgere au fost socotite doar necesitati mizere , iar riurile au fost privite ca fiind calme pentru eternitate . 
si astfel am avut un an infernal , cu napastuiti si pierderi enorme din cauza inundatiilor . 
toata agoniseala oamenilor s - a risipit ca nimica . 
or , si politica , si afacerile , si cultura , si justitia , si jurnalismul , fara citeva conditii fundamentale de existenta intr - o comunitate , nu mai valoreaza mare brinza . Sint doar manifestari zgomotoase dupa care nu mai ramine nimic daca regulile de baza au fost abandonate . 
degeaba toaca politicienii cuvinte sau propun solutii miraculoase de salvare atita vreme cit dezordinea din constructii , din exploatarea forestiera sau din paza contra incendiilor ne duc la pagube care ne imping cu ani inapoi . 
daca am fi o natie cu scaun la cap , iar institutiile statului nu ar intra si ele in aceasta hora a vorbariei , lasindu - si la o parte atributiile , n - ar trebui sa scriem astfel despre cutremure si despre inundatii . 
dar ele vin oricum si , ca intotdeauna , ne prind nepregatiti . 
situatia din Turcia ne arata care pot fi consecintele unui cutremur intr - o metropola in care , ca si la Bucuresti , lucruri elementare au fost scapate de sub control . 
oricit ar suna de stupid sau de banal la Bucuresti , lectia cutremurului din Turcia e una singura : inapoi la ordinea din constructii ! 
