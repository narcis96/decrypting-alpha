Europa intra in Romania ( 1 ) 
cu trei saptamini inainte de anul 2000 , Romania a fost invitata sa inceapa negocierile de aderare la Uniunea Europeana . 
parca tarile civilizate s - ar fi asezat la masa si si - ar fi frecat palmele zicind , ei , de anul viitor ne apucam de treaba si cu voi ! 
poate asa o sa deveniti o tara europeana civilizata ! 
si vor urma ani multi in care va trebui , intii de toate , sa ne limpezim la minte , apoi sa ne organizam viata dupa regulile severe ale lumii apusene . 
indiferent cit timp ne va lua , citi nervi ne va toca si cita energie vom risipi , treaba merita dusa pina la capat . 
ar fi bunul cel mai de pret pentru generatiile viitoare si pentru tot ce inseamna Romania . 
simbolic , momentul este extraordinar , desi tara noastra este inca departe de realitatea europeana . 
oare evenimentul trebuie sa fie minimalizat si transformat intr - o banalitate , intr - un accident al sortii ? 
dupa parerea mea , nu . 
e cel mai important pas facut spre lumea civilizata in toti acesti zece ani . 
chiar inainte de a se anunta oficial invitarea Romaniei , au aparut interpretari . 
in " Adevarul " , Bogdan Chirieac a anuntat ca am intrat " in Europa pe usa din dos " . Adica ne - am strecurat hoteste intre tarile civilizate . 
ceea ce nu este totusi adevarat pentru simplul motiv ca n - am si intrat . 
doar am fost invitati sa incepem negocierile . 
adica , sa stam de vorba , sa ne tirguim si sa vedem daca vom fi in stare sa atingem standardele celorlati . 
s - or fi simtit Bogdan Chirieac si colegii sai ca niste " intrati pe usa din dos " ? 
e treaba lor ! 
cu siguranta ca sint si multi altii care se socotesc intrati pe usa din fata . 
de zece ani , nationalistii tot zic ca sintem precursori intr - o multime de domenii , ca noi sintem deja in Europa . 
numai formalitatile comunitare nu au fost inca facute . 
ba , exista un mic grup de zaltati care sustin ca sintem si cheia spirituala a Europei . 
ca in vechime eram axa lumii si noi i - am desteptat pe toti , de la sud si pina la nord . 
ca sa nu ne certam intre noi , unde sintem , de unde am iesit si unde am ajuns , Bogdan Chirieac gaseste o rezolvare interesanta . 
" nici un politician , nici un partid politic nu - si poate asuma merite pentru acest eveniment " . 
cum evenimentul n - a cazut totusi din cer si nu e nici " meritul nimanui " , a mai ramas poporul roman , chit ca e cam greu sa ne imaginam un popor inghesuit la usa din dos si intrind pe sest , in sir indian , in rigurosul sistem european . 
la o adica , chiar nu mai stim ce sa credem . 
am fost invitati din greseala sau pentru un raspuns destept la un banc de la Radio Erevan ? 
nici varianta cu poporul roman nu rezista , in ciuda " periei " fine utilizate in democratie . 
negocierea nu s - a facut nici cu minerii , nici cu sindicatele in greva impotriva patronilor veniti din Vest . 
invitatia pentru aderarea la Uniunea Europeana , din cite stiu eu , nu i - a fost adresata nici lui Miron Cozma , nici lui Corneliu Vadim Tudor ! 
si nici promisiunea ca va pleda pentru Romania , Tony Blair nu i - a facut - o lui Ion Iliescu ! 
as zice ca premierul englez , cind a fost la Bucuresti , s - a prefacut ca nu vede puternica antipatie a populatiei fata de NATO ( inclusiv a " Adevarului " ) si a facut totusi promisiunile care s - au implinit simbata la Helsinki . 
Ion Iliescu zicea atunci despre ele ca sint vorbe goale . 
vreau sa spun ca invitatia de a incepe negocierile de aderare este pentru Romania , nu pentru cineva anume . 
si de intrat , vom intra cu totii , daca se va intimpla vreodata . 
dar pasul acesta nu poate fi socotit cu nici un chip un merit egal al tuturor . 
sigur nu este al celor care l - au ridiculizat sau n - au crezut in el , dupa cum nu este numai al celor care s - au trudit sa - l faca . 
dar meritele acestea nici nu pot fi minimalizate doar dintr - o rabufnire neghioaba . 
acum se vede ca pozitia pro - NATO a Romaniei in razboiul din Iugoslavia a cintarit enorm . 
a fost gestul de curaj care a aratat o Romanie aliata Vestului , desi , in tara , nici populatia , nici opozitia , nici chiar presa ( in cea mai mare parte ) nu parea sa inteleaga cit va reprezenta acel sprijin in " succesul poporului roman " de la Helsinki . 
chiar daca pozitia fata de situatia din Kosovo a fost piatra de incercare , ea a insemnat mult prea putin pentru a ne apropia de Europa . 
a fost mai degraba momentul in care europenii s - au hotarit ca trebuie sa intre si in Romania , altfel o pierd pentru totdeauna . 
