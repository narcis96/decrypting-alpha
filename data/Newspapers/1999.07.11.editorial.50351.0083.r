pe caldura asta nebuna , politicienii , in loc sa - si toarne o galeata cu apa rece pe scafirlie ori sa o stearga in vacanta , se inflameaza cerebral cu subiecte " contondente " . 
Bunaoara , Dumitru Pislaru s - a bagat in pielea lui Vadim si a turnat o caldare de zoaie pe Ion Diaconescu . 
Miron Mitrea , incurajat de sondaje , a anuntat dublarea capacitatii puscariilor pentru ca taranistii sa doarma cite unul in pat . De pe varianta , a sosit si Mugurel Vintila cu tot felul de declaratii care incremenesc si ratele in cotet . 
ca in timpul campaniei electorale din 1996 , Miron Mitrea se gindise sa lanseze zvonul cu hirtia de ziar infectata . Pe urma , ca in noaptea finalei alegerilor de atunci se discuta si despre interventia armatei . 
daca le luam pe toate la puricat , vom vedea ca nu ramine mare lucru . 
niste bancuri proaste de vacanta si atita tot . 
in fond , Miron Mitrea s - o fi putut gindi la zvonul cu hirtia de ziar infectata si va fi regretat ca nu se prinde . 
iar Mugurel Vintila , cu partidul sau care miroase din ce in ce mai tare a trascau din fabrica lui Mihai Cuptor ( vicepresedinte si proprietar de fabrica de alcool - piesa de baza in partidul domnului Melescanu ) , deci , Mugurel Vintila pare a fi mai degraba scriitor de romane politiste cu subiect politic decit parlamentar de luat in seama . 
din tot acest bilci a ramas totusi ceva . Adresa trimisa de Inspectoratul General de Politie - cabinet - catre inspectoratele de politie judetene si catre celelalte organe ale organului central de politie . 
citind noi cu grija adresa , nu ne putem abtine de la citeva intrebari . 
intii de toate , daca aceasta adresa este baza acuzatiilor formulate de Ion Iliescu ? 
domnia sa a spus ca " avem informatii ca s - au dat indicatii pe calea unor organe de cercetare sa se ia la mina toate dosarele pedeseristilor " . 
informatiile se bazeaza doar pe adresa semnata de colonelul Gheorghe Marcu ? Sau mai exista ceva documente confidentiale care nu au fost date publicitatii ? 
deocamdata noi avem la dispozitie doar adresa organului . Pentru a o putea intelege , ar trebui mai intii sa o reproducem , macar in partea ei esentiala . 
in adresa scrie negru pe alb : " Din ordinul inspectorului general al Politiei , domnul general de brigada Nicolae Berechet , pentru clarificarea unor acuzatii aduse institutiei noastre si preluate de mass - media , pina joi , 24.06 . a . c . ora 16.00 , veti raporta in scris Directiei : Cabinet - serviciului presa daca unitatea dumneavoastra are in evidenta lucrari si cauze penale care vizeaza lideri ai PDSR , de nivel central si local . 
in caz afirmativ , va rugam sa prezentati intr - o scurta sinteza cazul respectiv ( pe cine priveste , functia detinuta in PDSR , pentru ce fapte este cercetat , cind au fost comise , cind au demarat cercetarile si stadiul acestora " . 
aceasta adresa e singura care a iesit la iveala si ea a fost deocamdata pretextul de acuza al PDSR - ului si dovada ca ar fi vorba de " politie politica " . 
Citita la rece , nu e chiar atit de dramatica . 
in fond , nu cere capul nimanui , nici urmarirea ilustrilor membri . 
pur si simplu , se cere organelor inferioare sa comunice daca " au in evidenta lucrari si cauze penale care sa vizeze lideri ai PDSR " . 
" lucrari si cauze " suna chiar frumos . 
orice turnatorie , plingere sau hirtie plimbata prin ministerul cu pricina este de regula " o lucrare " . 
apoi , la cite belele au facut PDSR - istii pe vremea lor , e cu totul exclus ca asemenea " lucrari si cauze " sa nu existe . 
ba , asemenea " lucrari si cauze " trebuie sa existe prin sertare si despre " ingerasii " din alte partide . 
adica si din cele la putere . Ma refer la taranisti si la liberali . 
numai ca acestia n - au protestat ca sint cercetati deoarece ar fi insemnat ca se cerceteaza singuri . 
deci o solicitare privind existenta unor " lucrari si cauze " nu e nici pe departe o dovada de politie politica . 
poate fi o proba a gindirii de politai . Nu e totuna cu a cere situatia infractorilor pe sex , virsta si pregatire profesionala . 
e vorba totusi de alcatuirea unui raport care are un singur criteriu - " lideri ai PDSR " . Ceea ce este iarasi anormal . 
dar domnul general Berechet vrea sa stie citi politicieni au luat - o razna pe tarlaua legii , atunci intreaba subordonatii despre eventuali oameni politici prinsi cu mita in sac . Iar nu doar despre cei care au coada mai lunga sau o anume culoare . 
s - or fi infierbintat si neuronii colonelului , ca si cei ai politicienilor ! 
sau pe plictiseala asta estivala cineva s - a gindit , ce - ar fi sa mai tragem noi un pic de taraboi ? 
