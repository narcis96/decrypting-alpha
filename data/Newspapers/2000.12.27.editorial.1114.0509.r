pe cit de multa patima am pus in toate la acest sfirsit de an , pe atit de putina a mai ramas de Sarbatori . 
parca o boare ar fi spulberat , pe nesimtite , toata minia . 
si puful de papadie ar fi lasat mai multe urme ! 
toti ne - am strins linga cei dragi ( caci si cei rai au pe cineva alaturi de care li se inmoaie sufletul ) si ne - am bucurat dupa puteri . 
din ce - a avut , fiecare si - a pregatit o mica masa pentru a pune semnul zilelor aparte peste un timp chinuit . 
degeaba unii au gasit temei de sarbatoare in intimplari politice asteptate cu ardoare . 
multi spera de la schimbarile petrecute un potop de bine . 
mi se pare a fi cea mai zadarnica asteptare a acestor zile . 
poate doar cei care vor fi ajuns in fruntea bucatelor sa se infrupte din ele si sa zica , vai , Doamne , ce frumos s - a schimbat viata dupa 26 noiembrie . 
dar aceia sint putini . 
cei multi n - au a nadajdui minuni . Nu au de unde . 
nu le putem importa nici din America , nici din Franta , nici din Anglia , nici din Japonia , nici din Italia . 
si acolo bucuriile au preturi mari si nu se obtin decit prin munca . 
felul acesta de a gindi si de a judeca viata ne asteapta si pe noi . 
in consecinta , cei care isi doresc ca PDSR sa dea lefuri mai mari si sa faca fabricile profitabile se insala amarnic . 
nu are de unde , nu are cu ce ! 
as zice ca nu are nici cu cine ! 
citi dintre pedeseristii de vaza din Romania vin dintr - o economie de piata adevarata ? 
citi au vindut ziare , inghetata si au spalat farfurii de mici , spre a - si cistiga primii bani cu sudoare ? 
citi au in singe mecanismele dure ale economiei de piata spre a reusi sa insufle romanilor acelasi spirit ? 
orbecaie si ei , ba de frica multimii , ba din neintelegerea legilor pietei . 
un singur lucru avem a spera de la noul guvern si de la noul parlament . 
e chiar datoria noastra sa - l cerem , sa presam , sa protestam pina cind il vom obtine : reguli clare pentru intreaga societate . 
reguli clare regasite in legi clare , norme simple in institutiile statului . 
atit . 
sa stie oamenii dupa ce se ghideaza atunci cind se apuca de treaba . 
cei care sint in toata firea nu au a astepta nimic in plus . 
copiii , batrinii , handicapatii , oamenii bolnavi , da . 
dar ceilalti , nu . 
in afara regulilor ( si daca nu sintem in stare sa ni le facem singuri , le putem frumos copia de la altii ) , guvernul , statul si puterea nu au a ne mai da nimic . 
in aceste zile de liniste si odihna , de bucurie si impacare , e destula vreme de scuturat materia cenusie dintre urechile fiecaruia . 
s - a dus Epoca marilor pomeni . 
s - au dus sedintele Comitetului Central , care hotarau maririle de salarii ! 
s - a dus marele sac socialist din care , in asteptarea viitorului de aur al omenirii , ni se impartea cite putin pina cind se pogora raiul pe pamint ! 
s - au dus toate acestea si cine e om in toata firea , are cap , miini si picioare sanatoase , nu mai are ce astepta . 
in afara promisiunilor ( cam din patru in patru ani ) nu mai vine nimic ! 
nici din ceruri , nici de la guvern , nici de la Ion Iliescu . 
tot ce ar putea politicienii sa faca , pe linga reguli si neobosita paza a acestora , este sa le spuna romanilor ca nu au ce sa le dea si nici nu au de unde . 
sa - i indrume a - si cauta singuri de munca , sa le spuna ca nici una nu este rusinoasa . 
si sa le explice fara fatarnicie ca statul nu da locuri de munca si nici oua . 
ca salvarea fiecaruia vine de la stiinta de a face exact ceea ce stie cel mai bine , dar sa incerce sa - i intreaca pe toti . 
de la facut curatenie pina la impletituri , de la strins fructe de padure pina la valorificat fructele inteligentei , de la muraturi pina la cele mai sofisticate brinzeturi , de la cioplituri in lemn pina la prelucrarea celor mai fine piei , de la aparate pina la tesaturi , de la masinarii pina la salamuri . 
cu cele mai neasteptate ingrediente . 
de la plimbat ciinii celor care platesc pina la curatatul orasului sau la spalarea acoperisurilor coclite , de la cusaturi la tesut covoare , de la legume fara chimicale pina la crescut struti , de la strins fierul vechi de pe cimpuri si maidane pina la incercat oteluri dintre cele mai rare . 
de toate trebuie sa ne apucam cu si mai mult sirg , cu incapatinare , cu disperare chiar , si atunci vom iesi la liman , fiecare in parte si tara impreuna cu noi . 
altfel nu avem scapare si nu are rost a pune in circa oamenilor politici ceea ce fiecare dintre noi nu este in stare a face . 
cred in mesajul acesta pe care politicienii se sfiesc sa - l transmita . 
in Romania , in afara regulilor clare , nu mai avem nevoie decit de indemnul Ajuta - te singur ! . 
