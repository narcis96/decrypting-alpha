cineva chiar isi bate joc de economia romaneasca ! 
si o face cu un aer nevinovat , ridicind frumos din umeri si spunind , coruptia , nenicule ! 
lista inlesnirilor de la plata a datoriilor catre stat ( reesalonari ) aprobate de Ministerul Finantelor in anii 1998 si 1999 ne arata " superbul " dezastru financiar . 
a fost suficienta gaselnita lui Florin Georgescu . 
aceasta ametitoare moara de vorbe cu sisiit de Giulesti , gata oricind sa justifice si cheltuielile pisicilor siameze , si bonitatea porcului , si pretul CIF al magarului , a lansat spre sfirsitul guvernarii Vacaroiu o celebra ordonanta supranumita " Fura si ia aprobare " . 
Florin Georgescu e creatorul Ordonantei 11 / 1996 , cea care avea sa introduca fiscalitatea de mahala . 
cheltuiesti cit poti , toci cit ai , si pe urma te duci la Finante cu jalba - n protap , te plingi ca totul merge din ce in ce mai prost si ai nevoie de o pasuire . 
Trucul a fost genial , ca si celebra politica de restituire a unui procent din pretul de cumparare a unei societati . 
noul proprietar primea inapoi aproape jumatate din banii pe care ii platea pe o capra bolnava ca sa o redreseze si sa o transforme intr - un animal de curse . 
la fel si Ordonanta 11 / 1996 e emblematica pentru marea masina de tocat cuvinte si argumente numita Florin Georgescu . 
dar contabilul de talkshow - uri n - a apucat prea mult timp s - o aplice la singe . In schimb , a fost folosita cu virf si indesat de toti cei care i - au urmat . 
in ultimii trei ani , Ministerul Finantelor , in loc sa tempereze reesalonarile , le - a folosit cu nemiluita . 
a fost o pirtie deschisa de PDSR , de ce sa n - o folosim si noi ? 
Justificarea acestei practici contine in sine o mica ticalosie . 
in ochii opiniei publice e aruncat praful ingaduintei . 
nu vrem sa distrugem intreprinderile care au probleme . 
mai bine le pasuim , ca sa se redreseze si sa recuperam in timp ! 
de ce e fals argumentul ? 
intii de toate , fiindca n - a fost insotit de o politica economica de redresare . 
apoi , pentru ca acest argument a fost folosit cu insistenta mai ales in cazul fabricilor de alcool . 
daca un biet producator de pantofi sau de linguri ar fi ajuns intr - o atare situatie si ar fi cerut pasuire , mai ca am fi inteles . 
dar ca sistemul reesalonarilor sa functioneze in special pentru fabricile de alcool e de - a dreptul suspect . 
producerea bauturilor alcoolice e una dintre cele mai rentabile activitati din Romania . 
cu toate acestea , cele mai indracite masini de facut bani in saraca noastra tara sint si cele mai datoare catre buget ? ! 
cum dracu' se intimpla asta , in timp ce toti alcoolistii s - au invirtit de case mari , masini scumpe si viata de boieri ? 
ei sint toti destepti , si prostii sint doar la Ministerul Finantelor si printre cetateni ? 
geaba ne trage momele si bezele Decebal Traian Remes cu neputinta sa de a stopa procedura inchirierii fabricilor de alcool in regim de leasing unor arabi ( sau altor straini ) care dispar . 
fura , ai naibii , si isi iau talpasita ! 
ce sa ne facem ? 
raspunsul e simplu ! 
Traian Remes este fie campionul incompetentei , fie al complicitatii . 
la cite ordonante de urgenta s - au dat aiurea , nu putem initia una singura prin care toti cei care vor o fabrica in leasing sa fie obligati sa depuna o garantie ? 
si o baba chioara , fara sa stie tabla inmultirii ar fi facut asta daca ar fi vrut sa stopeze fenomenul . 
or , Decebal Traian Remes n - a facut nimic si ne obliga sa - l comparam cu baba sus - amintita sau cu mai celebrul Al Capone . 
din doua , una ! 
listele publicate sint o poveste graitoare a " gaurilor negre " din economia romaneasca . 
" european Drinks " , uriasul cu roti de mamaliga , are de dat la stat peste 250 de miliarde si se fuduleste ca e mare companie . 
" Extensiv " tine echipa de fotbal si are de dat 50 de miliarde . 
" LukOil " ne scoate ochii cu J . R . si are de returnat un marfar de bani . 
sa nu mai vorbim despre marile " gauri " de la stat . 
" Tractorul " cara in spate 274 de miliarde . " Petrom " are datorii care sint echivalentul PIB - ului unei tari mai mici . 
duduie afacerile cu benzina si motorina , iar rafinariile au datorii cit au toti privatizatii la un loc . 
Reesalonarea datoriilor firmelor de stat n - a fost decit dovada neputintei guvernului si a Ministerului Finantelor . 
e chiar proba incapacitatii de a gasi o solutie . 
drept pentru care , firmele de stat au fost pasuite pentru ca muncitorii sa nu faca galagie , iar cele private din mila sau din interes . 
lista reesalonarilor e lista haosului si a mizeriei din economia romaneasca . 
si masura competentei sau a moralitatii celor care le - au acordat . 
