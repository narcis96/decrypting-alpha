astazi la prinz , daca nu cade vreo bomba pe Palatul Victoria , are loc un eveniment major . 
se va semna privatizarea SIDEX SA . 
probabil ca pentru multi tineri , mai ales pentru cei care nu locuiesc in Galati sau prin preajma , asta nu inseamna mare lucru . 
se vinde pachetul majoritar de la o firma de stat catre una privata . 
or , vinzarea de astazi e mult mai mult decit atit . 
SIDEX , numit inainte Combinatul Siderurgic Galati , a fost , vreme de decenii , mindria societatii socialiste multilateral dezvoltate . 
a fost si simbolul economiei centralizate si al politicii Partidului Comunist Roman de dezvoltare armonioasa a unui sector pe care s - a bazat toata strategia economica . 
privatizarea combinatului galatean mai are si valoare de simbol . 
perla coroanei , cum a fost supranumit , trece in miini private , dupa ce 11 ani a fost exploatata nemilos de spagarii favoriti ai fiecarei puteri . 
de la Galati , numai politicienii prosti si foarte putinii cinstiti nu si - au tras beneficii . 
alaturi de Bancorex , SIDEX poate fi considerat si cea mai mare sursa de bani necurati din Romania postdecembrista . 
paguba de aici se regaseste in mare parte in beneficii private . 
privatizarea de astazi pune capat si prejudecatilor celor mai in virsta conform carora un asemenea mamut nu se poate da pe mina unor straini . 
pune capat si furturilor si intarca definitiv companiile - capusa si , poate cel mai important lucru , opreste hemoragia de bani din bugetul public . 
de ani in sir , pierderile de la Galati s - au repercutat in intreaga economie si , in cele din urma , in buzunarul fiecaruia . 
nu cunoastem conditiile de negociere . 
s - ar putea ca timpul sa ne aduca detalii surprinzatoare . 
s - ar putea ca anumite prevederi sa devina subiect de disputa . 
dar privatizarea de astazi a SIDEX , facuta la citeva zile dupa ce a fost rezolvata o alta gaura neagra ( Banca Agricola ) , are o importanta covirsitoare . 
guvernul Adrian Nastase face , in citeva zile , doua miscari economice in spiritul reformei si privatizarii , care nu pot ramine fara ecou . 
ele indica o optiune economica de fond a actualei puteri ( mult diferita de prudenta guvernului Vacaroiu ) si au meritul de a atrage atentia asupra Romaniei . 
prin aceste doua privatizari , guvernul Nastase incheie , cu decizii practice de mare rasunet , perioada de sapte luni dominata mai ales de masuri si miscari propagandistice . 
ele se vor resimti si in economia romaneasca , si in bugetul public si vor ajunge pina departe , in cabinete politice , in banci si in buletine de stiri pentru oamenii de afaceri . 
nu ne ramine decit sa speram ca acest contract a fost facut cu cap , ca el contine suficiente prevederi pentru a nu se ajunge la scandaluri sau explozii sociale , ca grupul anglo - indian isi va respecta rangul si angajamentele pentru a nu transforma un moment - cheie al tranzitiei intr - un esec . 
cu putin noroc , de astazi , tranzitia incepe sa fie un pic mai usoara . 
