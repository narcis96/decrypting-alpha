de o luna intreaga se tot discuta despre sondaje de opinie . 
cine si ce loc ocupa , ce sanse exista sa nu iasa Ion Iliescu sau sa cistige cel de - al doilea clasat . 
o singura chestiune a scapat din vedere . 
ca Romania mai are inca presedinte . 
el ramine in functie pina la data investirii noului cistigator in alegeri . 
la o prima vedere , am putea crede ca ne aflam in fata unei dovezi de ingratitudine . 
Emil Constantinescu a anuntat ca nu mai candideaza si , automat , amatorii de " chilipiruri " politice si - au indreptat atentia spre ceilalti competitori , incercind sa se lipeasca de cel cu mai multe sanse . 
si chiar avem de - a face cu o anume ingratitudine , dar si cu o parasire prematura a scenei politice de catre cel in cauza . 
de doua luni , Romania nu mai are decit formal sef de stat . 
cu exceptia unei sedinte CSAT , a unor vizite in Brazilia si Mexic , la Sydney si la Vatican , si a unei participari la Reuniunea Consiliului Economic al Marii Negre , de la Bucuresti , Emil Constantinescu n - a existat . 
ca sa nu comitem vreo omisiune , ar mai trebui sa adaugam prezenta la deschiderea anului de invatamint la Timisoara . 
cum acesta incepea oricum , chiar si fara un discurs prezidential , mai ramin vizitele in strainatate , una ca spectator la Olimpiada si una de scrutare a propriei constiinte la Vatican . 
vrind - nevrind , ele trebuie trecute la capitolul protocol sau " turism " politic . 
in nici un caz nu putem vorbi despre exercitarea prerogativelor prezidentiale , in sensul major al acestora . 
pentru a intelege ce se intimpla , ar trebui sa ne intoarcem la declaratia lui Emil Constantinescu , la acel discurs care a lasat perplexe si populatia , si lumea politica , inclusiv pe apropiatii sai . 
atunci , in iulie , Emil Constantinescu a afirmat : " Neangajindu - ma in campania electorala , voi putea continua impartial si ferm lupta cu cei ce fura sau inseala , pina in ultima zi a mandatului de presedinte al Romaniei . 
al doilea motiv care ma determina sa renunt sa candidez este efectul negativ pe care campania electorala l - ar putea avea asupra reformei economice . 
voi sprijini cu toata puterea realizarea programului Guvernului Isarescu . 
doresc ca in ultimele patru luni ale mandatului meu , sa pot fi mai direct ( sic ! ) si mai firesc alaturi de oameni . 
vreau sa cunosc mai bine problemele lor , sa le ascult necazurile , fara a fi banuit ca vreau sa ma folosesc de ei in campania electorala " . 
am reprodus citeva dintre afirmatiile principale ale acelui discurs televizat pentru a vedea ce s - a ales de toate acestea . 
si , inainte de a face acest lucru , merita sa le amintim celor care atunci au reactionat imediat - calificind gestul sau ca o smecherie , urmind ca in toamna sa revina , chemat de tara - ca au macar acum un temei pentru a se simti citeva clipe penibili si ridicoli . 
ei si - au facut datoria de hamai , iar Emil Constantinescu , dupa declaratia fulminanta , s - a retras intr - o cochilie a singuratatii . 
despre " lupta cu cei ce fura sau insala " , asa cum ati auzit dumneavoastra am auzit si eu . 
pentru efectul pozitiv " asupra reformei economice " e valabila aceeasi concluzie de la enuntul " lupta cu cei ce fura sau insala " . 
cit priveste " ascultatul " necazurilor , daca eliminam vizitele in strainatate , nu mai ramine decit o lunga resemnare a presedintelui . 
ea poate parea o retragere , dar poate reprezenta si o abdicare de la datorie , un refugiu intr - o dezamagire . 
ceea ce ar fi de - a dreptul pagubos si pentru tara , si pentru imaginea ulterioara a lui Emil Constantinescu . 
gestul sau de a renunta sa mai candideze , dincolo de efectele nefericite asupra partenerilor si prietenilor politici ( mai ales pentru ca i - a luat pe nepregatite ) , ramine onorabil . 
pentru a - si mentine pozitia de persoana publica , Emil Constantinescu ar fi trebuit sa faca cele citeva lucruri promise . 
macar sa se implice in lupta amintita si in sprijinirea reformei economice , daca nu si in dezbaterile legate de viitorul tarii , de principalele greseli ale guvernarii si de directiile de urmat . 
or , el , inchis in propria institutie , traieste mai degraba amaraciunea esecurilor sau resemnarea de a nu fi fost inteles , lasind opinia publica fara o voce importanta . 
deruta din CDR - 2000 poate fi si ea explicata , macar in parte , tot prin starea de izolare a lui Emil Constantinescu . 
Melancolia presedintelui , tacerea prelungita au generat aceasta senzatie de infringere , de alunecare spre stinga . 
macar pentru o retragere onorabila , Emil Constantinescu ar trebui sa reciteasca nuvela istorica " Alexandru Lapusneanu " , cel care a zis " De ma voi scula " . 
