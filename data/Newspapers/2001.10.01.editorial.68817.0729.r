este clar ca buna ziua ca numarul celor care vor sa afle ce contin dosarele din Arhivele Securitatii este din ce in ce mai mic . 
legea Ticu Dumitrescu ( dupa numele senatorului care a initiat - o ) a fost modificata , ciuntita si sfirtecata . 
asa se face ca amaritii de informatori ( unii dintre ei strinsi cu usa ) pot plati cu obrazul , in timp ce ofiterii acoperiti din partidele politice parlamentare ramin ce - au fost . Ba , si mai mult decit atit . 
biserica Ortodoxa Romana a inventat si ea o argumentatie schioapa si rusinoasa , in baza careia preotii si inaltii ierarhi nu vor fi deconspirati . 
despre ziaristi , in ciuda promisiunilor repetate ale CNSAS , nu s - a aflat nimic . 
initiativa Evenimentului zilei de a solicita , conform legii in vigoare , informatii despre diferite personalitati publice a esuat si ea . 
in afara unor injuraturi isterice la adresa ziarului , nu s - a intimplat nimic . 
presedintele CNSAS , Gheorghe Onisoru , a tot anuntat ca , miine - poimiine , da publicitatii lista cu inaltele fete bisericesti si cu oamenii din presa . 
domnul Onisoru vorbea degeaba in fata ziaristilor , pentru ca stia foarte bine ca nu a primit si nu va primi toate dosarele pentru ca institutia sa se poata pronunta in cunostinta de cauza . 
de fapt , cine mai vrea deschiderea dosarelor ? 
citiva oameni urmariti si hartuiti de Securitate , plus citiva membri ai CNSAS ( Horia Roman Patapievici , Andrei Plesu , Mircea Dinescu ) si prea putini din societatea civila . 
se lupta actuala putere sa - i deconspire pe preoti si pe cei din conducerea Bisericii Ortodoxe Romane ? 
cu siguranta , nu . 
vor credinciosii din diverse parohii sa afle adevarul despre acei preoti banuiti ca i - ar fi turnat ? 
din moment ce nu au incercat asta , n - au trimis petitii si nici nu s - au adunat pentru a demonstra in fata Patriarhiei , putem sa credem ca nu sint nici preocupati si nici ingrijorati . 
din moment ce guvernul gindeste la fel , din moment ce parlamentul si presedintele tarii au aceeasi atitudine , ce mai vrem ? 
evident , nu are rost sa inghitim gogoasa pe care ne - o ofera , cum ca accesul la dosare ar pune in pericol siguranta nationala . 
nu , asta este o minciuna gogonata . 
cum nici una dintre aceste institutii nu sustine deschiderea dosarelor , este cit se poate de clar ca nu traversam o perioada politica fasta pentru o asemenea operatiune necesara . 
si atunci , decit sa ne batem joc de deschiderea Arhivelor , decit sa ne trezim ca un CNSAS coafat politic da certificat de buna purtare unor ofiteri si turnatori , n - ar fi mai bine sa ne oprim si sa lasam aceasta actiune pentru alte vremuri ? 
toata dezbaterea si toata zbaterea unora nu devin penibile din moment ce Romania a ajuns sa traiasca si timpurile cind Partidul Romania Mare este al doilea in parlament ? 
la ce sa mai cercetam dosarele Securitatii cind electoratul a trimis o mare grupare de turnatori si fosti ofiteri de Securitate in parlament ? 
cred ca Legea Ticu a fost adoptata tirziu si prost . 
modificarile care se anunta par , mai degraba , un fel de parastas pentru intreaga operatiune . 
asa ca accesul la dosarele fostei Securitati se amina sine die . Cu o conditie , ca tarile Uniunii Europene sa accepte faptul ca Romania nu este obligata sa purceada la o despaduchere a institutiilor publice de oamenii Securitatii lui Nicolae Ceausescu . 
