Silviu Brucan spunea ieri ca acuzatiile din Raportul Armagedon II , legate de situatia materiala a lui Adrian Nastase , " tradeaza o mentalitate comunista " . 
ecranul televizorului n - a crapat , rezistind cu brio acestor afirmatii . 
si pentru ca n - a sarit nici siguranta , nici sticla aparatelor nu s - a fisurat , multi ar putea sa creada ca Silviu Brucan , fost si ideolog comunist feroce , si ambasador in SUA , adevar graieste . 
mai mult , Adrian Nastase si - ar putea imagina ca , din moment ce Oracolul din Damaroaia a zis ca " asemenea lucruri sint firesti " , n - are decit sa continue pe aceeasi linie , devenind astfel un candidat pentru titlul de campion al capitalismului romanesc , iar nu un om politic pe cale de a trai o drama . 
o fi inteles Silviu Brucan capitalismul si democratia pe dos sau ieri , la PRO TV , a spus doar aberatii la comanda ? 
altfel cum se impaca afirmatiile sale ( " Adrian Nastase nu are nevoie sa primeasca 5.000 de dolari de la Vintu . 
Nastase are de 100 de ori mai mult " ) cu declaratia data de Dana Nastase , pentru Mediafax , ca " scoala copiilor o plateste bunica " ? 
( va invit sa treceti peste umorul situatiei ! ) 
sa nu fi vrut Silviu Brucan sa faca diferenta intre bogatia de tip american ( oameni de afaceri , nu gluma ) si demnitarii din lumea civilizata pusi in situatia de a - si da demisia de indata ce au fost descoperiti cu mici aranjamente personale ? 
presupun ca politologul Brucan cunoaste mai multe astfel de exemple decit noi toti . 
mirarea vine de la faptul ca le ignora , asa cum ignora ca transparenta veniturilor ar trebui sa fie obligatorie pentru toti oamenii politici . 
Silviu Brucan crede ca a discuta despre originea bunastarii unor politicieni ( mai ales acum , cind sintem pe cale de a afla dedesubturile celei mai mari operatiuni de mituire a clasei politice din ultimul secol ) tine de o mentalitate comunista , invechita . 
ce mai , curat populism ! 
probabil ca analistul politic stie multe cazuri in care capitalismul american s - a consolidat si cu un bloc construit de Bill Clinton impreuna cu secretarul de stat pentru comert , iar cel englez cu o banca infiintata de Margaret Thatcher impreuna cu seful Camerei Lorzilor ! 
ce vreau sa spun ? 
ca exista riscul sa ne furam singuri caciula vorbind doar despre lucruri care sa fie pe placul primului - ministru . 
ba , prin slugarnicie si prin campanii de comunicare mincinoase , sa - i justificam si excesele sau sa le incurajam . 
mai ramine doar sa consideram ca guvernul nu are ce clarifica in prabusirea FNI si a Bancii Romane de Scont , ca Nicolae Vacaroiu are locul rezervat in Rai , ca presedinte al Senatului Judecatii de Apoi , iar sefii serviciilor secrete vor urca pe socluri pregatite pentru figurile istorice ale profesiei . 
iar casa de pe strada Zambaccian e un exemplu minunat de economie de piata . 
daca am scrie asa n - am face decit sa mincam rahat la comanda . 
cind Adrian Nastase si - a cerut scuze , a facut un pas enorm spre o repliere obligatorie . 
e singurul fapt ce ne poate da o speranta . 
daca in Armagedon II el continua pe aceeasi directie , iar armata de servitori se straduieste sa o justifice , atunci ne - am ars . 
facem pasi inapoi , iar Adrian Nastase se grabeste spre o catastrofa . 
