dupa vitala gura de oxigen de la Helsinki , Radu Vasile risca sa arunce Romania in ceata si sa o transforme intr - un maidan politic caraghios . 
el se cramponeaza de putere cu o disperare tipica oamenilor slabi . 
de luni in sir , premierul descrie doar scenarii conform carora el nu poate fi inlaturat decit daca isi da demisia . 
in loc sa se concentreze pe o schimbare in economie , Radu Vasile s - a tinut mai mult de balet politic . 
s - a imprietenit cu toata lumea , a promis in stinga si in dreapta ( ba chiar a reusit o performanta - i - a invirtit pe toti din coalitie pina i - a linistit , si ea a ramas in picioare ) , i - a ametit si pe cei de la sindicate , dar a si transformat Guvernul Romaniei intr - o institutie neputincioasa . 
daca Radu Vasile s - ar fi certat , chiar si de amorul artei , cu taranistii si le - ar fi facut zile fripte , inclusiv prin controale sau dezvaluiri , n - ar fi fost mare paguba . 
nenorocirea vine de la faptul ca premierul s - a tinut mai mult de joc de glezne decit de conducerea efectiva a echipei . 
si asa a ajuns economia la pamint , cu tensiunea sociala la limita exploziei , cu restante fata de organismele internationale , cu credite ratate , cu hirtii pierdute sau incurcate ( ordonanta la ordonanta ) . 
primul - ministru s - a dovedit a fi una dintre cele mai simpatice aparitii postdecembriste , dar un om extrem de ineficient , fiind , de departe , principalul concurent al lui Victor Ciorbea la acest capitol . 
daca el ar fi reusit sa miste ceva in economie , atunci toate lucraturile de doi lei ale lui Remus Opris n - ar fi fost decit niste rautati ieftine . 
dar , in contextul in care premierul nu mai are nici sustinerea partidului ( Sorin Lepsa , Petrisor Peiu si Alexandru Popescu , seful tinerilor taranisti , fiind doar trei jucarii modeste , fara nici o pondere ) incrincenarea sa de a ramine la Palatul Victoria risca sa - i terfeleasca definitiv imaginea si sa arunce situatia politica din tara intr - o confuzie totala . 
ieri si alaltaieri , Radu Vasile a descoperit ca a ramas singur . 
in locul unei retrageri onorabile , el a preferat confruntarea . 
l - a luat in bascalie pe Ion Diaconescu , lasindu - l sa astepte o ora si jumatate la guvern , a refuzat sa mai comunice si cu presedintele Emil Constantinescu si a inceput sa caute semnaturi de sustinere din partea secretarilor de stat . 
pentru ca premierul refuza sa plece , in ciuda faptului ca e singur - singurel , ieri , citiva dintre ministrii taranisti si - au depus demisiile , iar Radu Vasile discuta despre convocarea unui BCCC al PNTCD sau despre un vot de incredere in parlament ( unde ar urma sa fie sustinut de PDSR , ApR etc . 
ambele variante sint doar iluzii desarte , atita vreme cit guvernarea sa are un blam enorm din partea economiei si nivelului de trai . 
pur si simplu nu - l mai apara decit cei interesati si care pierd avantaje personale . 
pe fond , Radu Vasile nici nu mai poate fi aparat . 
singur si - a ratat sansele , refuzind sa si le joace la modul barbatesc . 
in loc sa ia taurul de coarne , simpaticul personaj din talkshow - uri s - a irosit in mize mici . 
chiar si atunci cind a descoperit nereguli , a preferat sa o scalde , asa incit , la citeva luni dupa fulminantele sale rapoarte , inca nu stim daca e vorba de infractiuni sau de facaturi menite sa - i intimideze pe adversari . 
folosind un procedeu tipic romanesc - bagatul gunoiului sub covor - , tara noastra a reusit sa treaca de marea proba de la Helsinki . 
aceasta are doar o valoare simbolica , atita vreme cit invitatia la inceperea negocierilor de aderare nu e urmata de coerenta politica , de eficienta in guvernare , de seriozitate in relatia cu mecanismele europene . 
in raport cu toate aceste nevoi , Radu Vasile nu mai corespunde . 
ar fi doar o inutila amagire . Si pentru el - ca guverneaza cu adevarat , si pentru noi - care am asteptat progrese spectaculoase . 
ieri , sperind ca va reusi sa se mentina in functie , Radu Vasile a descoperit ca este cel mai singur om de pe scena . 
de astazi ( daca nu cumva s - a convenit altfel in timpul noptii ) , el nu mai are nici sansa retragerii onorabile pe motive de sanatate . 
isi joaca sinucigas si viitorul politic pe care - l mai are . 
p . S . Partea a doua a comentariului " Europa intra in Romania " va aparea miine . 
