maretia lui Eminescu sa - l fi inspirat pe Mugur Isarescu la Botosani ? 
sau numai versul " alte masti , aceeasi scena ? 
" sau Romano Prodi i - o fi soptit la ureche , colega , ai grija ca ramii fara bani la buget ? ! 
sau Mugur Isarescu , incercind sa construiasca bugetul , a vazut ca ramine cu miinile goale , ca totul i se scurge printre degete si el trebuie sa gestioneze tara cu foarte putini banuti ? 
sau a fost ajutat de partide , prin " onorabilii " lor reprezentanti , inghesuiti la usa sa pentru a cere una si alta ? 
ce l - o fi determinat pe Mugur Isarescu sa spuna ca " bugetele nu mai exista , practic . 
numai facilitati , numai exceptii , exceptii la exceptii , coruptie cit cuprinde , care pleaca chiar din lege , prin faptul ca totul este discretionat , totul se negociaza " ? 
in doua saptamini ( in care intra si Revelionul ) , primul - ministru a descoperit esenta mecanismului economic romanesc . 
inainte , se amuza de la Banca Nationala . 
mai auzea povesti despre smecheriile guvernantilor , mai primea un telefon sa porneasca tiparnita , mai acorda o consultanta , mai pleca la o negociere internationala . 
acum s - a trezit cu toate in spinare si trebuie sa le faca fata . 
sint gata sa fac pariu pe ce vor cititorii ca Mugur Isarescu , chiar inainte de a fi depus juramintul la Cotroceni , a avut parte de prima " pila " serioasa . 
poate ca , insirind conditiile pe care le - a pus , asa , tam - nisam , s - a trezit ca a fost intrerupt si a fost avertizat de cine stie ce afacere . 
reactia categorica de denuntare a practicilor din finantele Romaniei trebuie luata si ca o expresie a exasperarii . 
in doua saptamini vor fi incercat destui sa - si impacheteze interesele in tot felul de decizii . 
dupa cum exasperarea sa trebuie privita ca o evaluare a trecutului . 
va dati seama ce a ramas in urma daca , fara o investigatie serioasa , primul - ministru a constatat ca sint " numai facilitati , numai exceptii , exceptii la exceptii , coruptie cit cuprinde , care pleaca chiar din lege , prin faptul ca totul este discretionat , totul se negociaza " ? ! 
s - o fi referit Mugur Isarescu la obiceiurile de pe vremea lui Florin Georgescu ? Ori la cele de pe vremea lui Mircea Ciumara sau Daniel Daianu ? 
nu cumva tehnica " exceptiilor la exceptii " a atins apogeul in vremea lui Decebal Traian Remes , prin reesalonarile acordate de Iosefina Morosanu ? 
ce - ar fi ca Mugur Isarescu , om care stie sa adune banutii , zecimala cu zecimala , i - ar cere lui Decebal Traian Remes o lista a tuturor exceptiilor , scutirilor , reesalonarilor si din perioada lui Remes , si din cea a lui Ciumara si din cea a lui Florin Georgescu ? 
si cite bugete ale Romaniei ar iesi ? 
si citi clienti ai partidelor politice ar trebui luati de curea ? 
cu siguranta ca Mugur Isarescu nu va putea face o ancheta completa asupra metodelor incriminate de el si aplicate de chiar ministrii cu care se asaza la masa in sedintele de guvern . 
si daca ar incerca - o , membrii cabinetului saul - ar impusca inainte ca el sa afle rezultatul . 
ceea ce inseamna ca ingropate ramin in vecii - vecilor . 
cine s - a descurcat cu aprobare de la imparatie , descurcat ramine ( atita vreme cit nici pe pirlitul de Marin Lutu nu - l mai deznoada nici dracu' ) . 
macar de n - ar mai continua aceasta golanie si sub noul premier ! 
faptul ca a declarat la Botosani cele pomenite mai sus e o dovada ca micutul cu ochelari e hotarit sa taie macaroana . 
nenorocirea vine de la diferenta intre vointa si putinta . 
geaba vrea Mugur Isarescu sa inchida robinetele , cita vreme partidele din coalitie taman de acestea au nevoie ! 
bani " electorali " pe care sa - i miste pe linga buget ! Aprobari pe care sa le dea conditionat de cine stie ce contributie la partid ! 
batalia pentru desfiintarea unor fonduri speciale va fi extrem de grea si in timpul ei se va renunta la politeturi . 
atunci se va vedea cel mai bine cine cit pierde si ce e dispus sa faca pentru a ramine cu o capra de rezerva ! 
declaratia lui Mugur Isarescu , facuta la Botosani , de ziua lui Eminescu , ne arata ca Romania mai are cel putin un om de finante intreg la cap ! 
deocamdata , el se bucura de sprijinul partidelor politice , dar nu - i exclus ca , in momentul in care zisa premierului va fi urmata de refuzul acestor practici , sa ne trezim ca omul va incasa niste copite de te miri unde . 
nu - i exclus ca din cauza mizerabilului nostru mod de a trece totul prin burta sau prin portofel sa descoperim ca Mugur Isarescu devine peste noapte inamicul public numarul unu . 
