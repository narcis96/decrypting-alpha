taman cu o zi inainte ca noi sa batem Ungaria la fotbal , Emil Constantinescu a mai aruncat un purcoi de paie aprinse prin ziare si televiziuni . 
ne fura astia patria , vericule , ca pregatesc o declaratie in care e vorba de sistem federal , bazat pe guvernare si pe adunari legislative regionale ! 
Aualeu , am zis , ramin parlamentarii de la centru fara ciolan , Radu Vasile va fi trimis in echipa de sah a ITB sau sa - si scrie poeziile la Sovata , si miine , poimiine dusmanii n - or sa mai vrea presedinte de la centru si or sa - si puna prezident pe judet si ne - am ars , cade Cotroceniul in paragina ! 
si speriati nevoie mare ca se face patria bucatele , am dat fuga la docomente . 
Docomente ioc ! 
doar o ciorna , un proiect de Declaratie de la Cluj , care a fost impartit celor invitati sa participe la un seminar pe la sfirsitul lui iunie . 
de ce atunci ? 
pentru ca se implinesc zece ani de la o alta declaratie , facuta in 1989 la Budapesta si semnata , daca nu ma insala memoria , de Regele Mihai I , de Mihnea Berindei , de Ion Ratiu si de alti intelectuali din exil . 
era un apel la democratizarea celor doua tari , Ungaria si Romania , cu formularea unor drepturi pentru minoritatea maghiara si cu citeva modalitati prin care s - ar putea obtine . 
ulterior , documentul a fost fie contestat , fie dezbatut , fie ridiculizat , el avind o oarecare importanta doar la momentul dat , viata luind - o pe alte carari decit cele preconizate de semnatari in 1989 . 
ca participantii de atunci sau prietenii lor s - au gindit sa aniverseze declaratia nu e un lucru nefiresc . 
ca pentru cei invitati sa participe la seminarul in cauza s - a pregatit si o ciorna a unei alte declaratii face iarasi parte din normalitatea lumii civilizate . 
ca declaratia se adopta sau nu , ramine de vazut . 
deocamdata n - a semnat - o nimeni si e greu de presupus ca in aceasta forma , redactata de una - doua persoane , va fi adoptata vreodata . 
sa pornim totusi de la o premisa exagerata . Ca declaratia va fi semnata exact asa cum este . 
si care ar fi chichirezu' ? 
zece intelectuali zic ca se pronunta pentru afirmarea intereselor economice ale provinciilor istorice , ca aceste provincii au dreptul de a dispune de institutii regionale , ca respecta " suveranitatea nationala si integritatea teritoriala a statului roman si exercitarea nestirbita a competentelor organelor centrale in domeniile politicii externe , de aparare si financiare " . 
cu " adunarile legislative regionale " e o mica problema ! 
ele se bat cap in cap cu Constitutia . 
in consecinta , daca participantii semneaza declaratia nu s - au ales cu nimic . 
e ca si cu monarhistii . 
geaba vor ei coroana , din moment ce nu depasesc 10 - 12 % si nu pot schimba nici o lege , daramite Constitutia ! 
ii privim cu respect si simpatie si convietuim cu ei ca si cu ceilalti . La fel si cu adunarile legislative regionale . 
pina initiatorii vor reusi sa convinga 500 . 
000 de romani ca e nevoie de o modificare a Constitutiei va mai curge multa apa pe Dunare . 
doar daca parlamentul si guvernul o tin tot din chifla in chifla , atunci nu - i exclus ca legislativul , executivul si actualul presedinte sa - i ajute sa izbuteasca mai repede . 
altfel sint doar niste idei si nimic mai mult . 
nu - i putem impusca , nici aresta , nici macar pune la colt , mai ales ca , dintre cei trecuti in finalul proiectului de declaratie nu a semnat nimeni . 
sa fie Romania atit de avansata in democratie incit sa fi ajuns sa organizeze dezbateri nationale si pe o ciorna ? 
prea ne - am dat dracului ! 
si atunci cu cine se lupta Emil Constantinescu ? 
aflat in calatorie prin Ardeal , el a fost tusat de spiritul locului si , in stilul sau de a reactiona zmucit , si - a zis , ce - ar fi sa - i tragem noi una cu unitatea nationala taman aici unde merge la suflet ! 
si s - a luat de o ciorna la coada careia apare si numele lui Sabin Gherman , cel cu " mi - e sila ca sint roman " . 
in loc sa - i ia in balon ori sa - i intrebe , ma baieti , ce - i cu aiurelile astea , Emil Constantinescu a pus natia pe jaratic si si - a aratat si el muschii de patriot , semanind putin cu un peunerist mai stilat . 
din cite stim noi , Vadim , Funar si Adrian Paunescu se aprind cind o capra trece granita fara pasaport . 
dar ca presedintele Romaniei sa polemizeze cu o ciorna nu ne - am asteptat . 
asa ca in fata faptului consumat , inclusiv in fata alertei nationale , nu ne ramine decit sa ne intrebam daca nu cumva Emil Constantinescu e in criza de subiecte . 
sau le - a incercat pe toate si - i mai ramasese unul singur , cel care misca si pietrele din Carpati si care ar putea sa - l reabiliteze inclusiv in ochii lui Mihai Viteazu ? 
