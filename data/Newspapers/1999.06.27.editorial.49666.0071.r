enervant mai poate fi Radu Vasile pentru politicieni ! 
orice i - ar propune , el zice " da " pina cind nu se termina propozitia . 
da asigurari , zimbeste , mai condimenteaza discutia cu o gluma , te ia de brat si se plinge de parca ai fi cel putin fratele sau de cruce . 
cind e la inghesuiala , isi ia mustata in pumn , clipeste pisicher si scoate din mineca o solutie stil omleta . 
merge la toata lumea ! Si dupa ce se desparte , isi freaca palmele cu satisfactie si zice unuia din preajma : auzi , dom' le , ce timpenie voiau ! 
hai mai bine sa facem un sah ! 
si uita cu desavirsire tot ce a promis . 
actor si pacalici de clasa , Radu Vasile uraste confruntarile dure . 
el baga o strimba , pune o talpa , ciupeste pe neasteptate si apoi se retrage ca bufonul cocotat pe fotoliu si priveste nevinovat . 
nu se ia la harta cu sindicatele . 
le torpileaza si apoi le plinge de mila . 
nu se imbatoseaza la batrinii partidului , dar ii lucreaza cu sirg si fara mila . In acelasi timp , stie sa - i invirta pe cei din generatia sa ori mai mici . 
o vorba buna , o sarcina din care sa - si rupa gitul in locul lui , dar care sa - l umple pe junior de importanta , un chibit de fotbal si un excelent conviv , de la sprit si pina la congres , toate acestea fac din el un personaj pe care nu vrei sa - l omori , dar nici nu poti sa te lipsesti de el . 
iti intra pe geam , misculeaza prin camara , zice bancuri . 
e mai degraba un fel de Falstaff dimbovitean , mai uscat , dar mustind de spirit . 
daca l - ai lua la plata cu ziua sa - ti faca o treaba , cu siguranta ca va avea o mie de idei cum sa - ti ia banii si sa te lase cu gradina nesapata . 
el nu duce nimic la greu , dar stie sa se fereasca de toate situatiile imputite . 
de fapt , marea arta a lui Radu Vasile vine tocmai din talentul de a iesi basma curata din orice situatie in care si - a bagat coada . 
in fond , intr - o perioada destul de scurta , Radu Vasile a dovedit ca are putine calitati de premier , dar foarte multe inclinatii de politician . 
lui Radu Vasile sa nu - i dai nici un SRL pe mina pentru ca nu scoate nici banii pentru leafa angajatilor . 
pur si simplu il plictiseste . 
dar daca il introduci intr - un grup de oameni , ti - i invirte pe cei mai multi pina nu mai stiu ce vor si ti - i aduce la un numitor comun . 
vreau sa spun ca nu cred o boaba in vocatia sa de administrator sau gestionar , dar nu pot sa nu - i recunosc performantele de orchestrator politic . 
in fond , dintr - un chibit de la marginea PNTCD , el a ajuns premier , s - a scuturat si de tutela presedintelui Emil Constantinescu si acum , copacel - copacel , pune mustata si la sefia partidului . 
n - avem incotro , abilitatea de a - i ameti pe toti intr - un moment in care nu - l voiau nici unii este cel mai convingator semn ca , in specificul dimbovitean al politicii , actualul premier este un artist de clasa . 
declaratia lui Radu Vasile privitoare la posibila candidatura pentru sefia PNTCD e ca un vreasc pus pe un foc ca sa - l tina la flacara mica . 
le da o speranta celor tineri din jurul sau si - i obliga pe batrini sa se aseze in pozitia de aparare sau sa cada pe ginduri . 
l - a scos din gogoasa si pe Remus Opris , care a si clipit sticlos cu ochii sai de nevastuica . 
taranistii , mari aparatori ai democratiei , se fac ca vorbesc despre congresul lor , desi ultimul e de pe vremea lui Pazvante Chiorul . 
ceea ce ne arata ca democratia o aplica mai usor altora si mult mai greu cind o simt pe propria piele . 
partidul , impins in corzi de propria bilba la guvernare , se face ca nu isi mai aduce aminte de o promisiune si de - o obligatie statutara . 
aceea de a se reuni din vreme in vreme . Ca si in cazul disputei din CDR , taranistii prefera formele inghetate . 
Nemiscarea e singura garantie ca nu se sparge . 
or , in aceasta incremenire , Radu Vasile face o oferta si demonstreaza inca o data ca e un gospodar corigent , dar un excelent facator de carti . 
daca el va reusi sa dea un sens guvernarii sale , sa marcheze citeva puncte si sa tina totusi o masura in micile sale jonglerii , atunci chiar isi pastreaza o sansa la conducerea PNTCD . 
la urma urmelor , de ce n - ar fi de preferat un spiridus unui cor de batrinei care s - au urcat pe scaune cu sentimentul ca stau deja pe socluri de statui . 
