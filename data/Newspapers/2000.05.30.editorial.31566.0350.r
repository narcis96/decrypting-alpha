ceea ce s - a intimplat ieri poate sa - ti faca parul maciuca . 
luni dimineata , asa , ca din senin , sute de oameni se duc la Sibiu in fata unei filiale de banca si incep sa ceara banii si sa sparga geamuri . 
ce s - a intimplat duminica ? 
au dat TVR , CNN sau EURONEWS stiri cu iminenta cadere a unei banci din Romania ? 
nici vorba ! 
din cite stiu , nici radiourile private , nici cel de stat n - au difuzat informatii de acest fel . 
si atunci , de unde , dupa o duminica insorita si buna de plaja , in mai multe locuri din tara , in special la Sibiu , Bucuresti si Zalau , au aparut grupuri disperate ca pierd banii si trebuie sa se duca la BCR sa - si salveze depunerile . 
din informatiile pe care le avem de la corespondentii nostri , precum si de la colegii nostri de la alte ziare , atit la Sibiu , cit si la Zalau , chiar si in Bucuresti , pret de mai multe zile s - au primit telefoane alarmante . 
" binevoitori " cunoscuti sau necunoscuti sunau la diversi deponenti persoane fizice sau la societati comerciale , avertizindu - i ca in curind se va produce o prabusire si ar fi bine ca pe ultima suta de metri sa - si salveze banii . 
cine a putut face asemenea gesturi iresponsabile ? 
saptamina trecuta s - a produs caderea FNI . 
dar FNI este o poveste cu totul diferita . 
de acolo s - au scos foarte multi bani , s - au comis ilegalitati , supraevaluari si multe altele . 
Ioana Maria Vlas a disparut , politia a intrat pe fir , CNVM a inceput si ea sa se agite si vom avea parte de un scandal si mai mare cind vom afla cum au fost gestionati banii . 
dar de aici pina la agitatia de luni din fata unor sedii ale BCR e totusi distanta mare . 
nu se putea ca , peste noapte , dupa un scandal legat de un fond privat de investitii , luni dimineata depunatorii sa se stringa buluc in fata sediilor celei mai mari banci de stat . 
de ce nu s - au dus si la alte banci , cu capital privat sau partial de stat ? 
sint prea multe semne pentru a nu ne intreba cine a putut pune la cale o asemenea operatiune . 
un raspuns e simplu , chiar de la inceput . 
e vorba de o forta organizata . 
zvonurile despre posibila prabusire a unei banci au fost traficate insistent in cursul saptaminii trecute . 
chiar si in comentariul de ieri subliniam acelasi lucru . 
sintem confruntati cu o procedura cinica , in fata careia nu rezista mai nici o banca . 
si aceasta forta organizata ( din moment ce a putut anunta atitia oameni ) nu poate fi decit financiara sau politica . 
e greu de crezut ca bancile straine din Romania s - ar fi putut preta la o astfel de manevra . 
ele actioneaza de regula prin intermediul unor speculatii de curs valutar , iar nu prin distrugerea increderii in sistemul bancar . 
la fel , un serviciu strain de informatii n - ar fi putut pune la cale o astfel de intoxicare . 
e destul de greu sa gasesti sute de romani care sa muste dintr - o asemenea manipulare si sa o propage mai departe . 
nu ne mai ramine de luat in calcul decit o forta politica . 
si , din acest moment , intrebarea e simpla . Cine poate avea interesul ca una dintre principalele banci ale Romaniei sa se clatine ? 
puterea sau opozitia ? 
sa acopere ce ? Sa acopere in zgomotele caderii un alt scandal ? 
sa puna in dificultate pe cine ? 
pentru ca nu avem dovezi si pentru ca nu vrem sa ducem mai departe rationamente care s - ar baza numai pe speculatii , nu pe probe , sintem obligati sa ne oprim cu raspunsul inainte de a indica o forta sau alta . 
esential mi se pare insa altceva . 
indiferent despre care dintre ele ar fi vorba , provocarea unei asemenea prabusiri reprezinta o actiune iresponsabila . 
pe seama economiei romanesti si a cetatenilor , in particular , se joaca interese . 
in lupta dintre putere si opozitie , din ratiuni electorale , se arunca in joc toate practicile interzise si de lege , si de morala . 
or , pagubirea tuturor pentru un interes privat sau de grup mi se pare a fi granita pe care politicienii o traverseaza fara vreo remuscare . 
e o joaca nebuna cu focul , cu soarta cetateanului si cu stabilitatea intregii tari . 
asaltul de luni dimineata nu e o furtuna stirnita din senin . 
la declansarea crizei au lucrat forte organizate . 
in mod normal , Serviciul Roman de Informatii , in loc sa vineze cozi de vulpi si cai verzi pe pereti , ar trebui sa ne informeze cine si in ce scop a pus la cale aceasta nebunie . 
si acela sa fie trimis in fata oamenilor disperati pentru a le spune , oameni buni , ne - am jucat si noi putin cu focul pentru ca aveam de platit o polita ! 
