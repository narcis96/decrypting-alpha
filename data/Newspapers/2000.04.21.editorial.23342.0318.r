va mai amintiti de cei doi procurori din Craiova , surprinsi in timpul unei aventuri ? 
Eugen Ciontu si Titus Mitel Serbanescu au zburat din magistratura , iar scandalul a sifonat serios imaginea justitiei din oras . 
nu a trecut mult , si de la alti jurnalisti am aflat ca politia craioveana a desfasurat vreme indelungata o intensa activitate de stringere a probelor impotriva proprietarului localului in care a fost facuta filmarea de pomina . 
dupa luni si luni de cercetari , patronul localului din Craiova a fost arestat . 
un comunicat al politiei ne anunta in prima faza ca Ilie Pascalau ( proprietarul barului in care au fost filmati si fotografiati procurorii ) este in " atentia politiei din 1997 " ( in atentia politiei fiind si Aristotel si Machiavelli ca autori care trebuie studiati ! 
) . cu prilejul arestarii lui Pascalau au fost ridicate casete video si audio " vizind activitatea infractionala " . 
ulterior , politia judeteana ( unde lucreaza si colonelul Gheorghe Rosoga , socrul procurorului surprins cu fata pe sinii prostituatei ) ne - a anuntat ca respectivele casete contin filme , nunti si doar una singura are imagini cu Ilie Pascalau " in timp ce practica relatii sexuale ( unele anormale ) " . 
ieri , la Craiova a avut termen de judecata o plingere intentata impotriva ordonantei de arestare preventiva a lui Ilie Pascalau . 
nu s - a judecat pentru ca politia nu a trimis dosarul . 
in consecinta , Ilie Pascalau mai ramine in arest . 
indiferent ce si cum s - a intimplat , faptele lui Ilie Pascalau nu pot fi sterse cu buretele . 
daca sint probe , Pascalau nu se poate feri de lege . 
nu poate fi evitata , in acelasi timp , o alta concluzie . 
ca , fara sa fi permis ziaristilor sa filmeze scenele cu procurorii , Ilie Pascalau din Craiova , om corect sau om certat cu legea , n - ar fi avut problemele pe care le are . 
in penitenciarul din Craiova nu se afla nici un proxenet . 
dupa stiinta noastra , putine au fost cazurile in care procurorii sa fi eliberat mandat de ascultare a convorbirilor telefonice pentru proxeneti din Bucuresti sau din tara . 
dupa cum nu prea am auzit ca politia sa bata Romania in lung si in lat pentru a stringe declaratii incriminatoare de la diverse fete care au trecut pe la barurile din Craiova . 
potrivit unor informatii pe care le detinem in acest moment , multe dintre fete au fost amenintate sau au fost tinta unor ara presiuni pentru a - l incrimina pe Ilie Pascalau . 
in acest moment , in arestul politiei din Craiova , Ilie Pascalau gindeste , probabil , ca a ajuns acolo din cauza presei . 
concluzia pare evidenta . 
daca ar fi stat cuminte , ar mai fi dat politistilor cite o cinzeaca , ar fi inchis ochii la un chef al procurorilor si ar fi dat partea celor care raspundeau de zona , cu siguranta ca ar fi dus - o linistit mai departe . 
asa , el si - a atras furia si razbunarea tuturor celor atinsi de scandalul procurorilor . 
inca se mai crede ca el ar fi autorul filmarii si ar fi pus la cale toata tevatura . 
si pentru asta politistii au batut toata tara . Pur si simplu " l - au facut " , cum se spune in limbaj de cartier . 
un capat de ata tot se gasea . 
si se gaseste , orice ati spune , de la Mircea Criste pina la Emil Constantinescu sau Ion Iliescu . 
sa nu mai vorbim de un oarecare . 
ba nu si - a vopsit gardul , ba a avut o aventura , ba a trecut pe rosu , ba nu stiu ce . 
or , in cazul Pascalau se simte o ostilitate , de la virful Parchetului si pina jos . 
orb sa fii sa nu - ti dai seama ca are loc decontarea curajului de a infrunta institutia justitiei . 
ca se incearca o aplicare demonstrativa a legii . 
ce va intelege omul simplu ? 
ca , daca te pui cu ei , te aranjeaza ! 
tot iti gasesc ceva si iti scot justitia pe ochi si pe nas , ca ajungi sa nu - ti mai trebuiasca nici dreptate , nici morala , nici ordine . 
cel mai simplu e sa te faci ca nu vezi si ca nu stii nimic . 
Craiova , orasul marilor combinatii economico - financiare , in care oameni importanti si infractori lucreaza mina in mina , are acum o prioritate . 
sa - l infunde ( pe drept sau pe nedrept ) pe cel care i - a tulburat linistea . 
iar presa din Romania are si ea o problema . 
spunind adevarul despre aventurile fostilor procurori Ciontu si Serbanescu , a reusit sa - l ajute pe Ilie Pascalau sa ajunga dupa gratii . 
vinovat sau nevinovat ( inca nu stim ) , Ilie Pascalau suporta consecintele curajului de a fi permis unor ziaristi sa spuna adevarul despre mizeria morala a unor magistrati . 
minia acestora si a politistilor e la fel de meschina , chiar daca , de data aceasta , se ascunde indaratul unor paragrafe de lege . 
