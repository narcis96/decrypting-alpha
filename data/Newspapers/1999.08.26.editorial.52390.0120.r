cimpia turca inseamna un pietroi , linga care sint alte sase pietre si printre care se culca sute de pietricele , adormite intr - un praf rosiatic . 
si iar un pietroi , pietricele si praf rosu si , din loc in loc , maslini batrini . 
dar nu foarte multi . 
cel mai adesea , cimpia tine un kilometru sau doi , dupa care vin munti . 
n - are nici un rost sa va imaginati muntii Turciei pornind de la ceea ce stiti despre Muntii Carpati . 
Turcia e un spectacol al pietrei ca la inceputurile geologiei . 
doar ici si colo mai supravietuiesc un arbust , un maslin , un pilc de pini pitici . 
sute si sute de kilometri peisajul acesta aspru si sarac te insoteste ca o halucinatie . 
Turcul e un om sarman , are intotdeauna mustata , face bani din piatra seaca si te intreaba daca iti place Turcia . 
si daca zici da , iti spune , multumesc frumos , iti da un ceai dulce si te ia de umeri ca pe fratele sau . 
Turcul simplu , de la tara , e un om ca piinea calda , iar cel din marile orase e un actor desavirsit de melodrama . 
ride , se tinguie , te perie , isi smulge parul din cap , dar tot nu se lasa pina nu - ti scoate un ban din buzunar ca sa cumperi de la el o pipa , o tichie , un pantalon imitat dupa o marca celebra , o geanta de piele sau un pantof . 
ei , si aceasta tara fara resurse produce acum si electronice , si automobile , are si hidrocentrale si rafinarii , dar mai ales are un turism care ne poate lasa cu gura cascata . 
fuduli si inconstienti , n - am invatat nimic de la ei . 
turcii , cu toata saracia lor si a pamintului , au inteles ca au o bogatie inestimabila . 
muntii se termina in mare , iar soarele straluceste peste tot sudul tarii din martie pina - n noiembrie . 
si atunci au construit pe tot litoralul sudic , arid si putin dezvoltat economic , insule de turism . 
au concesionat terenuri strainilor , au dat credite celor care au investit in hoteluri , si de pe locuri din care dracul n - ar fi scos nici doi cartofi , ei scot un sac de bani . 
aceste insule de vacanta , destinate mai ales strainilor , sint niste orasele artificiale . Dar au tot ce isi poate imagina un turist in cautare de confort si divertisment . 
sint locuri in care lista de servicii este inimaginabila , de la cure de tot felul la ciclism montan , de la scufundari la jocuri si excursii . 
aduc la restaurante o baba in costum traditional care sa - ti faca un fel de piine ca pe vremea lui Sinan , stiu sa dea restul , si la hoteluri de lux practica preturi cu mult mai mici decit cele umflate de pe litoralul romanesc . 
nu te fura nimeni ca la Mamaia in amiaza mare , nu astepti pina ti se uraste la masa , nu miroase a bucatarie de anul trecut si nu ai parte de igrasia lasata mostenire in constructiile de pe vremea lui Ceausescu . 
si , mai presus de toate , nu urla nimeni in parlamentul lor ca aceste insule turistice , inconjurate cel mai adesea de saracie , sint o sfidare la adresa poporului turc . 
dimpotriva , se bucura ca masina turceasca de facut bani din turism merge din plin . 
numai in luna august , luna nenorocita a cutremurului , pe litoralul turcesc erau 2,5 milioane de nemti . 
nu am date despre francezi , italieni , elvetieni , olandezi sau romani . 
in ultimii ani , pentru ca este mai ieftin si mai sigur , compatriotii nostri n - au stat prea mult sa vada daca se mai schimba ceva pe litoralul romanesc . 
au luat - o spre Turcia si spre Grecia , unde e mai bine si la pret egal . 
nu trebuie sa te chinui sa fringi lenea unui ospatar si nu trebuie sa te aperi cu disperare de ciupeala nerusinata la nota de plata . 
scriu toate acestea despre turismul din Turcia ingrozit ca au trecut zece ani si Romania n - a fost in stare sa - si privatizeze nici macar hotelurile , daramite sa aiba o strategie coerenta de atragere a turistilor . 
o fi avind tara noastra o geografie incomparabila , dar degeaba . 
in fata performantelor Turciei in turism , nu ne ramine decit sa recunoastem ca aceasta putinta noua ne cam lipseste . 
in aceasta vara , abia am initiat contractarea plajelor , care a fost si ea o tipica aiureala romaneasca , un amestec halucinant de interpretari de legi cu pile , spagi si procese interminabile . Ca sa nu mai vorbim despre hoteluri , invechite , hingherite , tirite in tot felul de contracte de asociere care mai de care mai abracadabrante . 
ma tot intreb cum ar arata turismul romanesc daca ar fi incaput pe mina turcilor ? 
nu rideti ! 
cred ca ne - ar fi exploatat la singe sau ne - ar fi dat afara de peste tot si nu ne - ar fi lasat sa ne atingem nici de apa . " La Romania dai punga de plastic la apa si cache pe val " . 
