daca alaltaieri , la Sydney , am fi avut la indemina tot alfabetul , cu siguranta ca , in cine stie ce loc , ne - am fi adunat citeva sute de romani furiosi . 
a fost aproape imposibil sa ne intilnim unii cu ceilalti . 
unii au litera D . 
ziaristii au C , F si M , sportivii - altele . 
in satul olimpic nu intra ziaristi . 
spectatorii nu se intilnesc cu reprezentantii mass - media , nici cu oficialii . 
in aceasta organizare meticuloasa , traseele noastre nu se intersecteaza . 
acolo alergam ca niste animale ranite printr - un labirint . 
cheia n - o au decit organizatorii australieni care iti dirijeaza fiecare pas . 
cum n - ai litera corespunzatoare , cum te blocheaza . 
asta a facut ca ore intregi sa nu putem afla exact ce s - a intimplat si care ar putea fi consecintele . 
stirile contradictorii ne aruncau din disperare in revolta . 
ne colinda chiar sentimentul ca sintem sacrificatii Olimpiadei de la Sydney pentru ca am ridicat nasul prea sus . 
marti dupa - amiaza , lucrurile s - au mai limpezit . 
Romania n - a pierdut titlul olimpic pe echipe , nici medalia de aur la individual compus , care a revenit Simonei Aminar , aflata pe locul al doilea , iar argintul a ajuns la o alta romanca . 
nenorocirea e alta . 
Andreea Raducan , fara sa fi facut nimic rau , la 16 ani , dupa o victorie stralucita , e la un pas de o drama cu urmari greu de prevazut . 
a avut o durere de cap , a primit de la doctorul Ioachim Oana un Nurofen ( medicament admis de Federatia Internationala de Gimnastica ) , a evoluat magnific si a cistigat pe merit titlul olimpic la individual compus . 
descoperirea pseudoefedrinei la testul antidoping al Andreei si anuntul facut inaintea finalelor la birna si sol au facut ravagii in sufletul fetelor noastre . 
am stat in tribuna extrem de aproape de cele doua aparate . 
si , la incalzire , Andreea Raducan a evoluat prost . 
cineva din grupul de romani i - a si strigat : concentreaza - te , Andreea ! 
nu a fost chip . 
la exercitiile de la sol s - a intimplat la fel . 
Andreea Raducan a cazut in genunchi si s - a sprijinit in miini , Octavian Belu a devenit nervos , iar Simona Aminar a iesit de pe covor . 
acum pot spune ca povestea aceasta stupida cu pseudoefedrina ne - a luat inca doua medalii pe aparate . 
nu stiu daca amindoua de aur . 
una importanta tot ar fi iesit din exercitiul la sol al Simonei , daca nu iesea de pe covor . 
marti a fost o nebunie totala . 
doctorul Ioachim Oana si - a asumat raspunderea . 
Andreea Raducan a plecat la avocati . 
ziaristii vinau orice informatie despre gimnastele romance . 
pe televiziuni , stirea incepea cu imagini de arhiva . 
Nadia Comaneci la sol , Nadia Comaneci pe podium , Andreea Raducan la sol , Andreea Raducan in masina , plecind , secvente insotite de citeva cuvinte despre retragerea medaliei de aur . 
ieri , spre seara , tonul s - a mai indulcit . 
nu mai era vorba despre dopaj sau despre incalcarea grava a regulamentului antidoping . 
era vorba doar despre o lipsa de corelare intre Comitetul International Olimpic si Federatia Internationala de Gimnastica . 
unii chiar au sarit in apararea sportivei . 
in cel mai rau caz , era o greseala a medicului . 
nici vorba de dopaj sau de premeditare din partea sportivei . 
prea tirziu . 
raul a fost facut . 
Romania a pierdut cel putin o medalie de aur , iar moralul unei adolescente este la pamint . 
plus o sifonare indiscutabila a delegatiei romanesti si chiar a imaginii Romaniei . 
si Romania , si delegatia sa pot recupera pierderea . 
mai sint concursuri , mai sint olimpiade . 
atita vreme cit incidentul nu ascunde nimic necinstit , nu are cum sa cintareasca prea mult , desi dezamagirea provocata in tara este enorma . 
nici faptul ca doctorul Oana si - a asumat intreaga responsabilitate nu schimba prea mult lucrurile . 
drama e a tinerei gimnaste . 
toata tara si tot Comitetul International Olimpic nu pot repara impreuna raul provocat . 
Andreea Raducan , dupa bucuria greu de descris de a fi adus medalia de aur tarii sale , dupa ce s - a inaltat o data cu Imnul Romaniei , este impinsa acum in Infern de o stupida neintelegere . 
toata viata va fi urmarita de amintirea acestor zile . 
chiar daca toata Romania este alaturi de ea , cu greu mai poate redobindi psihicul marilor invingatori . 
si chiar daca ar izbuti ( i - o dorim din toata inima ) , Romania are obligatia de a se constitui parte in numele sportivei . 
la Tribunalul Olimpic de la Geneva , la orice instanta posibila si imposibila , pentru a - i apara onoarea . 
bucuria unei tari nu conteaza daca un singur om poate fi nenorocit pe nedrept . 
cu atit mai mult , o fetita care ne - a facut cinste noua , tuturor . 
nu e prima data cind flacara olimpica a ars pe cineva pe nedrept . 
un suflet de copil e la un pas de a se face scrum . 
