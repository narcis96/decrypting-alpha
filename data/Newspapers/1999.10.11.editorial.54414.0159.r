razboiul din sondaje si - a desemnat invingatorii ( I ) 
Optimista si plina de incredere aceasta Conferinta Nationala a PDSR ! Fete senine si calme , fara incrincenarea din 1990 - 1992 , autocare din toate judetele tarii , masini mici cu soferi asteptindu - si sefii , persoane in virsta , de moda veche , dar si foarte multi tineri purtind insigna cu cei trei trandafiri , servicii bune si organizare fara probleme . 
cam acestea ar fi semnele exterioare pe care le - am putut vedea la intrunirea de la Sala Palatului . 
din tot ce s - a intimplat simbata s - a evidentiat siguranta in victoria ce va sa vina la urmatoarele alegeri . 
si o lipsa de graba . 
in ciuda faptului ca partidul conduce detasat in sondajele electorale , n - am observat nici un semnal ca PDSR ar dori alegeri anticipate . 
dimpotriva , siguri de victorie , asteapta ca actuala coalitie sa alunece cit mai jos cu putinta pentru a se aseza singura pe farasul care ii aduna pe infrinti . 
conferinta aceasta s - a desfasurat fara nici o tensiune si cu un confort interior vizibil . 
nu a presat nimic , nu s - a schimbat directia nici cu un grad , nu s - au produs cutremure in structurile de virf . 
un asemenea aer ar putea sa joace feste teribile . 
de regula e periculos sa te comporti ca un cistigator , ca unul care are victoria in buzunar . 
e drept ca politica n - a vazut prea multe rasturnari spectaculoase cum s - a intimplat in celebra finala a Cupei Campionilor Europeni dintre CF Barcelona si Steaua , din 1986 , cind spaniolii pregatisera si masa , si - l invitasera si pe rege pentru a sarbatori triumful din acea seara . Si dupa meci , spatiile rezervate banchetului aratau ca un cavou . 
viata are nebanuite cai si a jucat de atitea ori renghiuri celor care se socoteau invingatori inainte de desfasurarea bataliei . 
privind lucrurile cu precautiunea de rigoare , putem spune ca PDSR are totusi cele mai mari sanse de a cistiga . 
dar un aer de mars triumfal , un comportament de invingator sigur ar putea foarte bine sa il duca in pozitia a doua . 
acelasi lucru , chiar cu mai multe sanse de a se petrece , e valabil pentru Ion Iliescu . 
geaba conduce detasat cu un an inaintea alegerilor ! 
la fel de simplu le poate pierde . 
el reprezinta deja o experienta traita , o poveste stiuta . 
pozitia de acum ii poate fi fatala tocmai prin faptul ca apare ca un cistigator cert . 
prin aceasta el stirneste nelinistea celor care nu mai vor sa se intoarca la anii 1990 - 1996 . 
nici n - ar fi de mirare ca , in lunile urmatoare , Ion Iliescu sa coboare , incet , incet , lasindu - i locul lui Teodor Melescanu . 
in recentul sondaj Metro Media Transilvania observam ca Teodor Melescanu chiar are sanse mari de a risipi iluzia unui nou mandat pentru Ion Iliescu . 
conferinta PDSR ne - a aratat un partid pregatit de guvernare . 
la virf nu s - a produs nici o schimbare spectaculoasa . In structura organizatorica , in ciuda unor modificari in statut , la fel , nimic nou . 
in ideologie , asijderea ! Singura noutate importanta pentru partidul considerat multa vreme expresie a comunistilor din liniile a doua si a treia este introducerea unui paragraf legat de proprietate , in care partidul " sustine ca proprietatea privata sta la baza economiei de piata , fiind expresia economica a liberei initiative a cetateanului " . 
precizarea a fost adaugata pentru a defini chiar prin statut pozitia partidului fata de proprietatea privata si de economia de piata si pentru a inlatura orice speculatie pe seama unui posibil socialism de tip vechi al PDSR . 
mai mult , simbata , vicepresedintele Hildegard Puwak a readus in atentie un concept care , in Romania , e departe de a fi clar sub toate aspectele sale . 
e vorba despre " economia sociala de piata " , adica un fel de capitalism temperat , in care statul promoveaza o " dimensionare rationala , pe criterii de eficienta , a proprietatii publice si private a statului " . 
din toate materialele distribuite la Conferinta si din cuvintarile participantilor a reiesit componenta sociala a oricarui demers . 
pare logic ca PDSR - si ca vocatie , dar si sub presiunea enorma a celor nemultumiti de efectele jumatatii de reforma aplicata de coalitie - pedaleaza puternic pe resentimentele romanilor ajunsi la sapa de lemn . 
partidul lui Ion Iliescu sustine chiar pe coperta brosurii Conferintei ca " va opri dezastrul tarii si saracirea populatiei " si " va reconstrui , moderniza si dezvolta economia romaneasca " . 
sint in aceste putine cuvinte promisiuni enorme , aproape imposibil de realizat in actuala situatie generala din Romania , mai ales fara un sprijin substantial din exterior . 
si pe care , deocamdata , nici PDSR nu il are . 
cum va izbuti atunci partidul lui Ion Iliescu sa - si atinga obiectivele ? 
cu ce resurse si cu ce strategii ? 
