toate sperantele noastre ca scroafa nu - i moarta in cotet , ca mai avem o scapare , ca pica peste noi un noroc , ca vom gasi resurse sa o umflam cu pompa si sa o punem pe picioare , toate acestea se spulbera ca prin minune daca te uiti prostit la o discutie intre Becali si Dragomir . 
in lumea larga , unde fotbalul e sportul rege , vezi domni si lorzi , gentlemani si boieri discutind cu eleganta despre problemele domeniului . 
ma gindesc la Platini , la Sepp Blatter , la Beckenbauer , la Lennart Johanson sau chiar la presedintele Comitetului International Olimpic , Juan Antonio Samaranch . 
te uiti la ei si - ti dai seama ca in loc sa se ocupe de fotbal sau de sport , ar putea excela si in alte domenii . In afaceri , in stiinta , in marketing . 
modul lor de a fi ne arata cam care este stacheta comportamentului in acele societati . 
ce grad de seriozitate , de profesionalism si de bun simt ai putea sa intilnesti in alte institutii de acolo , din moment de diriguitorii fotbalului arata si se poarta asa ! 
tristi ca intr - o sinucidere din plictiseala , noi sintem in situatia de a recunoaste ca Becali si Dragomir , cu stilul lor golanesc si ingalat , reprezinta fotbalul romanesc . 
si sint fotografia ideala pentru stilul de bilci care domina si celelalte domenii . 
mahalaua si subteranele comportamentului au scapat de unde le e locul si au ajuns pina in virf . 
de fapt , Becali si Dragomir , doi indivizi carora ar trebui sa li se dea aprobare speciala pentru a trece prin centrul Bucurestiului , au incalecat fotbalul romanesc si televiziunile . 
si daca un asemenea lucru s - a putut petrece , asta inseamna ca si Mircea Sandu , si Mircea Lucescu , si Emeric Ienei , si Nicolae Badea , si Cornel Dinu si toti ceilalti , chiar daca unii arata altfel , fac parte din aceeasi lume , din aceeasi categorie . Altfel ar fi oripilati si s - ar zbate ca imaginea fotbalului romanesc sa nu se scufunde in mocirla cu citiva centimetri in fiecare zi . 
am vazut disputa televizata intre cei doi carora si Adrian Paunescu , in eroismul sau slugarnic , le - a pupat mina in alte emisiuni . 
nu stiu citi parinti si - au dat afara copiii din camera pentru a nu se contamina de toata aceasta colcaiala mizerabila . 
daca am fi vazut - o la o taraba din Giulesti , am fi zis ca s - a rasturnat un camion cu gunoi care trecea spre groapa Sirbi . 
dar la un post de televiziune si cu o voluptate nebuna , mi se pare mai mult decit un accident . 
e chiar masura noastra in tranzitie . Atita putem . 
sa lasam fotbalul si fotbalistii pe miinile lui Dragomir , Becali si ale clanurilor lor de gang . 
inseamna ca ceilalti ii cred , semneaza acte cu ei , li se pare ca asa e normal sa te comporti si , dupa mintea lor , viata publica a Romaniei trebuie dominata de asemenea indivizi . 
inseamna ca si Ioan Stoica de la Caritas poate aspira sa devina presedinte al Bancii Nationale a Romaniei sau chiar seful statului ( culmea e ca la un meci in Regie , chiar s - a strigat si prostia asta ) , ca Ilie Alexandru ar trebui pus sef la politie , George Constantin Paunescu , premier , si alte muraturi in alte fotolii de cinste . 
pina la urma , nu e vina lor . 
asa saraci cu duhul sau cu creierul in cirje , au si ei un sufletel , si acesta tinjeste dupa putere , glorie si dragoste . 
neputinta e a celor 22 de milioane de romani care nu sint capabili sa le dea peste bot celor care isi depasesc nepermis conditia si sa - i oblige sa ramina in banca pe care o merita . Ca ei tac si cei mai multi chiar savureaza balacareala ca pe un desert de care au nevoie in fiecare zi . 
prin gangurile Bucurestilor , si Dragomir , si Becali sint la mare cinste . 
culmea e ca si politistii , si politicienii slugaresc la cele doua caricaturi , ca nici legea nu - i atinge si ca tineri nevinovati se roaga seara sa incapa cumva pe mina unuia dintre ei . 
absurdul si penibilul situatiei sint maxime si paralizeaza oamenii care n - au decit vina ca nu pot depasi starea de greata . 
iar cei doi , urmati de Adrian Paunescu si de intregul alai , trec fornaind prin vietile noastre speriate de atita zgomot si mizerie . 
cum dracu' sa ne bage cineva in seama , sa ne crediteze cu bani si sa ne scuteasca de vize cind pe scena publica a Romaniei tropaie asemenea aratari ? 
nu s - or gindi si vesticii ca si restul romanilor sint la fel , din moment ce in pozitia celor mai buni noi i - am lasat pe cei de care ar trebui sa ne fie rusine ? ! 
