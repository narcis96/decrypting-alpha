in ultima vreme ma trezesc , din ce in ce mai des , intre oameni care povestesc ce - au vazut aseara pe Discovery . 
exact aceleasi lucruri le vazusem si eu . 
or , chibitatul de a doua zi pe seama unei emisiuni din seara precedenta aproape ca a disparut de cind pe canalele romanesti de televiziune s - a instalat o plictiseala de moarte . 
in afara stirilor si a cite unui film , nu prea mai ai ce vedea . 
asa ca , pe tacute , numai dintr - o apasare de telecomanda , lumea da buluc pe Discovery . 
s - a obisnuit cu el si se trezeste zabovind ore intregi pe documentarele postului englez . 
Discovery este marea gaselnita de televiziune a deceniului trecut . 
Cotropit de subcultura , divertisment si emisiuni comerciale , publicul de calitate a simtit nevoia unui refugiu . Si Discovery l - a oferit din plin . 
de la istorie la crima , de la secrete militare la reportaje de calatorie , de la misterele corpului omenesc la cercetarea spatiului , totul se succede intr - un spectacol al lumii , dar privit serios , analitic si cu mijloace profesionale exemplare . 
daca ai cu ce pricepe , pe Discovery gasesti informatii utile , descifrari de fenomene . 
din orice unghi , orice subiect suna pe Discovery a capitol de enciclopedie sau a formulare serioasa . 
probabil ca aceasta este explicatia esentiala a faptului ca din ce in ce mai multi romani se refugiaza pe aceste programe . 
ce sa faca altfel ? 
sa se uite ca prostii la hahaiala neserioasa organizata de mai toate canalele de televiziune pe litoral , pe linga o pisicina , cu doi - trei - cinci pusti in vacanta , surescitati , gata sa indruge patru propozitii cretine pe muzica dance ? 
televiziunile romanesti , disperate sa nu piarda din audienta , inventeaza obositor si nerealist , decad in neseriozitate sau ne obliga sa ne mai uitam o data la umorul rasuflat si adeseori golanesc al unor trupe . 
exista deja un public care nu mai suporta sa fie gidilat cu glume ieftine spre a se considera amuzat . 
sint si mai multi cei care s - au saturat si de vorbarie politica , si de divertisment ieftin , si de filme vechi , sau mai noi , reluate la nesfirsit . 
filmele noastre documentare sint putine si incropite . 
dezbaterile sint de complezenta ( vezi oamenii actualei puteri invitati la TVR ) , umorul este trist ( mai ales la PRO TV ) . 
din ce in ce mai multa lume simte ca televiziunile romanesti , sarace in productii de calitate , se indreapta vertiginos spre o fundatura . 
nu mai au ce scoate din mineca pentru a - si surclasa adversarii si nici nu mai stiu sa regaseasca drumul spre lucrurile de substanta , serioase si cu impact in rindul telespectatorilor . 
se apropie de faliment si operatiunea de facut vedete din tot felul de maimutoi si nulitati , din oameni de prost - gust si lipsiti de un minim nivel cultural . 
ideea ca romanii sint prosti , si bizonul conteaza doar la numar pentru audienta , nu neaparat cit pricepe si la ce - i foloseste , isi arata acum coltii . 
publicul mai acatarii , dupa ce vede stirile si un film , fuge pe Discovery pentru a se intilni cu informatia de calitate si pentru a scapa de cea mai trista vara de pe televiziunile romanesti . 
