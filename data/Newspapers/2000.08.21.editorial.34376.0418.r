nu prea mai sint multe lucruri de spus despre Congresul Extraordinar al PNL . 
varianta Stoica a avut cistig de cauza . 
partidul are un steag propriu . 
Fermecator sau nu , de stinga sau mai putin , Theodor Stolojan va juca un rol pe care , in 1990 , Radu Campeanu l - a interpretat modest . 
pe cont propriu , liberalii incearca o partitura solo si se desprind pentru multa vreme din corul nearmonizat al CDR . 
o fi bine ? 
o fi rau ? 
decit sa faci pluta intr - o grupare dezorientata , mai bine incerci sa gasesti un culoar pe care sa inoti singur . 
in asemenea situatii , chiar si infringerea are o anume valoare ce vine din refuzul resemnarii . 
" ori la bal , ori la spital " suna mai tonic decit o nesfirsita mosmondeala . 
ruperea de ritm propusa de liberali si incheiata cu desemnarea lui Theodor Stolojan pune capat unei probleme si face loc pregatirilor de asalt . 
in acelasi timp , ii pune pe adversari in situatia de a decide . 
ce vor ? 
merg cu Mugur Isarescu sau se aliaza si ei ? 
pe ce forte conteaza ? 
premierul Mugur Isarescu va renunta la proverbiala prudenta si se va arunca in viltoare ? 
pe mina cui ? 
societatea civila care a dat un semnal de sprijin si a inceput stringerea de semnaturi este inca departe de a fi o forta de temut . 
faptul ca s - au adunat citeva sute de intelectuali intr - un comitet de sprijin nu depaseste simbolistica . 
pentru o candidatura cu sorti de izbinda e nevoie de structuri , de oameni hotariti sa isi dedice timpul unui demers dificil . 
intelectualii sint admirabili cind e vorba de gesturi simbolice . 
dar cind e de tras din greu si pe termen lung , ei obosesc repede si se lasa pagubasi . 
in plus , gestul lor sufera de un viciu de fond . 
nu are greutatea conferita de raspunderea politica ! 
elita societatii e impresionanta la dezbateri , dar e fragila cind e de tras caruta . 
Exponentii ei pot furniza idei stralucite , dar nu pot asana o mlastina ! 
din acest punct de vedere , dupa deschiderea facuta saptamina trecuta , apare ca necesara o dublare politica . 
ea ar urma sa asigure si partea logistica de pregatire a candidaturii si de desfasurare a campaniei electorale , dar mai ales gestionarea puterii . 
pe cine se va baza atunci Mugur Isarescu ? 
pe scriitorii si universitarii din lista de sustinatori ? 
fara a minimaliza citusi de putin importanta intelectualilor care au semnat , ramin la convingerea ca onorabilitatea lor nu este suficienta in a oferi un suport solid pentru o presedintie eficienta . 
mai sint necesare si forte politice din care Mugur Isarescu sa - si aleaga oamenii pentru expertiza . 
buba abia de - acum devine dureroasa . 
in ciuda faptului ca Mugur Isarescu se bucura de o mare credibilitate in rindul electoratului , fortele politice disponibile pentru a - l sustine s - au redus simtitor . 
liberalii au ales varianta Stolojan , Partidul Democrat nici nu se gindeste la un alt candidat decit Petre Roman . 
au mai ramas disponibile doar doua partide mai importante : PNTCD si UDMR . 
taranistii sint marcati de prestatia din acest mandat , maghiarii inca ezita . 
uniunea Fortelor de Dreapta e mult prea " subtire " pentru a putea impinge un candidat spre victorie . Si atunci ? 
pe cine va conta Mugur Isarescu ? 
pot taranistii si ufedistii sa - l propulseze pe actualul premier pina in turul doi ? 
tare ma tem ca aceasta sustinere nu este suficienta , ca mai este nevoie de ceva pentru a avea sanse reale ! 
cine ar putea valorifica simpatia de care se bucura premierul pentru a o transforma intr - o forta politica portanta ? 
cine ar putea declansa un val popular de sustinere , atita vreme cit sprijinul taranistilor poate fi perceput ca un contraargument ? 
la toate aceste intrebari nu poate raspunde nici macar Mugur Isarescu ! 
raspunsurile sint prea complicate si tin de prea multi factori . 
o data cu decizia luata de Congresul Extraordinar al PNL , solutia cistigatoare a devenit mult mai complicata si mult mai dificil de pus in opera . 
prin mutarea reusita a lui Valeriu Stoica , fostii parteneri din CDR au in fata un cronometru neiertator . 
ori continua cu o miscare demna de manuale de sah politic , ori se ridica de la masa si string mina adversarului . 
