Niculae Cerveni e tipul acela de batrin - scaiete . 
se agata de orice . 
moare sa fie bagat in seama . 
in loc sa se duca intr - un parc , sa picoteasca la soare si sa se lase purtat de cintecul frunzelor , el e in stare sa se ratoiasca si la umbra lui si s - o intrebe , dumneata stii cine sint eu ? 
si intr - un cor de mosulici Cerveni da lectii , are idei , salveaza omenirea , se pricepe si la paleolitic si numai faptul ca n - a ajuns seful unei organizatii internationale l - a impiedicat sa se bata pentru a pune ordine in debandada cu sateliti din Cosmos . 
si - n politica Cerveni s - a inghesuit pentru a fi vazut . 
e genul acela de om pentru care nu conteaza decit un singur principiu : cit mai in fata . 
a fost luat in brate de prima opozitie anticomunista . 
naivii de atunci credeau ca palaria mosneagului gures si tupeul lui tin loc de ideologie si coloana vertebrala . 
le - a facut zile fripte , si acestia , inca nedusi la scoala obrazniciei , taceau milc in fata potopului de otareala . 
le - au trebuit citiva ani sa se dumereasca . 
au suportat ca niste prosti tifna avocatului bagaret si au muncit ca salahorii sa scape de imaginea unui politician mai rau ca o maimuta . 
credeti ca s - a lecuit ? 
Cerveni - Scaiete a inventat n - spe partidulete pentru a avea in numele cui sa biziie . 
si - a mai scos de la naftalina un costum alb si - o palarie , s - a virit pe gitul tuturor reporterilor saraci cu duhul si asa a supravietuit si - n programele televiziunilor , si - n paginile ziarelor . 
adevarul e ca Niculae Cerveni seamana cu o musca nervoasa dupa care o casa intreaga alearga sa o plesneasca . 
ea zboara in zigzag , te scoate  din titini , dar tot n - o poti nimeri . 
ba , in enervarea provocata , mai ajungi sa rastorni si vreo vaza scumpa sau sa spargi vreun geam . 
e inutil sa deschizi fereastra . 
tot nu iese . 
geaba dai cu insecticid . 
supravietuieste intr - o cutie de conserva goala , aruncata in cosul de gunoi . 
nu stiu care partid inventat de Niculae Cerveni fuzioneaza acum cu Partidul Romania Mare . 
sacul si - a gasit peticul . 
sau mosul , jucaria pe masura . 
ba , pentru a dovedi de ce este in stare , Cerveni zice despre Ion Iliescu : " Acest batrin depasit de istorie " . 
mult tupeu trebuie sa ai in viata si tare chior trebuie sa fii cind e vorba de birna din ochiul tau pentru a - i caracteriza pe altii cu o propozitie care de fapt ti se potriveste perfect . 
si daca s - ar gasi cineva care sa - i zica , tataie , mata nu te vezi in oglinda , el ar sari ca ars si ar scoate din mineca un iepuras cu " salvarea patriei " si cu " impilarea norodului " . 
ce conteaza daca asistenta ride ? 
tot se mai gasesc citiva fraieri care sa asculte fanfaronadele de mosneag , bune doar pentru impresionat frizerite si judecatori . 
Spilcuit , resapat politic dupa imprejurari , Niculae Cerveni reapare in aceste zile la PRM , confirmind , la sfirsit de cariera , ca seamana cu Vadim . 
si la tartacuta , si la caracter . 
si lui Vadim , peste 20 de ani , daca nu ajunge intr - un spital de nebuni , vom fi in situatia de a - i spune : - Tataie ! Du - te , dom’le , si te culca ! 
