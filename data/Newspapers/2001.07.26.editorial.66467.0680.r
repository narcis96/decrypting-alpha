nu cred ca relatiile noastre cu Franta vor avea prea mult de suferit din cauza unei disfunctionalitati aparute in timpul receptiei prilejuite de vizita primului - ministru Lionel Jospin . 
nu se intimpla asa ceva nici daca un stat prinde un spion al altui stat sau daca agricultori aflati la munca deschid focul impotriva unui grup de vecini trecut ilegal peste granita . 
dar scandalul cu ministrul roman al apararii da o nota proasta si Ambasadei Frantei la Bucuresti , si lui Ioan Mircea Pascu . Si nu doar lui , ca membru al guvernului , ci si modului general de comportament al politicienilor romani . 
de ce cred asta ? 
in primul rind , atita timp cit receptia se desfasura in incinta Ambasadei Frantei la Bucuresti , in mod normal , alaturi de ofiterul de la intrare ar fi trebuit sa se afle un diplomat din ambasada . 
acesta ar fi avut rolul de a spune bun venit tuturor si de a rezolva eventuale scapari de protocol , inclusiv in cazurile unor invitati sositi fara cartonasul de rigoare . 
din acest punct de vedere , avem de - a face cu o gafa . 
in ciuda faptului ca la intrare nu s - a aflat tot timpul un membru al ambasadei , micile disfunctionalitati aparute in timpul receptiei au fost solutionate . 
au mai fost personalitati sosite fara invitatie . 
au fost cautate pe liste , gasite si poftite inauntru . 
chiar daca presa de ieri si alaltaieri ii mentioneaza si pe ministrii justitiei si turismului ca ar fi avut probleme la intrare , trebuie spus ca ei au participat la receptie , depasind fara dificultati micile aspecte organizatorice ale accesului . 
ce s - a intimplat cu Ioan Mircea Pascu ? 
surse anonime ( pentru ca nu doresc sa - si strice relatiile cu ministrul apararii ) care au fost de fata afirma ca un grup format din membri ai guvernului si alte personalitati publice a schimbat doua vorbe in fata intrarii . 
cind s - au hotarit sa intre , unii chiar fara sa aiba invitatia asupra lor , a trebuit sa astepte putin . 
ministrul apararii , cind i - a venit rindul si a fost intrebat de invitatie , a reactionat nervos , cum o face de fapt cam orice membru al executivului roman ( din toate cabinetele ) cind e oprit de un politist . 
ba , tu stii cine sint eu ? 
dupa informatiile noastre , Ioan Mircea Pascu , tifnos de felul sau si pe strada , si in emisiunile de televiziune , ar fi spus , cine esti dumneata sa ma intrebi de invitatie ? ! 
ofiterul francez , probabil tot din categoria lui Ioan Mircea Pascu , i - a spus , fara invitatie nu puteti intra ! 
si demnitarul nostru cel fudul , iritat ca un ofiter oarecare n - a cazut pe spate in fata unui ministru al apararii , a facut stinga - mprejur si dus a fost . 
pe linga tifna lui de doi lei , pe linga gafa francezilor de a nu fi avut un membru al ambasadei care sa - l recunoasca si sa spuna , tifnos , tifnos , dar e ministru , poftiti , va rog , ramine gestul lui Ioan Mircea Pascu de a face taraboi . 
incercind sa ingroase micul incident de la receptie , Ioan Mircea Pascu s - a purtat ca un adolescent care vrea sa - si arate muschii pentru ca n - a fost lasat sa intre intr - o discoteca . 
la receptia prilejuita de vizita primului - ministru Lionel Jospin , personalul Ambasadei Frantei de la Bucuresti a facut o mica greseala . 
in schimb , cu tifna sa , ministrul apararii s - a facut de ris ! 
