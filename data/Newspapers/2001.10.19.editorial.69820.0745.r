orice am face , nu putem scapa de o prejudecata . 
imaginea Romaniei e proasta . 
si pentru ca ziarele scriu de rau , prin extensie , e si mai proasta . 
explicatiile suferintei romanesti sint pe masura . 
compatrioti de - ai nostri fac rapoarte proaste pentru ca sint rai la suflet . 
ba , la intilnirea cu ziaristii romani de pretutindeni , un secretar de stat invoca o mina criminala . 
stiti ce inseamna asta ? 
ca un om sau o organizatie straina , poate chiar un stat , isi tot stoarce creierii pentru a cauta subiecte prin care sa ne compromita tara . 
sa zicem ca asa este . 
cum s - ar putea organiza asa ceva ? 
omul , organizatia sau statul aduna bani si gaseste un agent de influenta . 
doar n - o sa umble chiar persoana sau institutia interesata cu geamantanul de valuta . 
si ce face cu fondurile ? 
bate pe la usa redactiilor de ziare , radiouri sau televiziuni si intreaba , care vrei sa scrii ceva nasol despre Romania ? 
ala eu , ala eu , ca mercenari s - ar mai gasi . 
chiar si in Vest . 
numai ca ziaristul din lumea democratica e un animal rebel . 
nu suporta stapinii . 
cind ti - e lumea mai draga isi baga picioarele chiar si cind e vorba despre o incercare de manipulare facuta de guvernul propriei tari . 
si daca el afla ca o mina criminala plateste terfelirea Romaniei , stiti care e prima reactie ? 
se enerveaza si zice , ce - aveti , dom’le , cu tara asta necajita ? 
si da in vileag lucratura . 
iar daca e vorba de un guvern ( chiar si al tarii sale ) il acuza de practici antidemocratice , de subminarea altui stat , de compromiterea aspiratiilor unui popor . 
sa nu uitam ca , in cazul bombardamentelor din Iugoslavia , presa occidentala , inclusiv BBC , a creat Aliantei , prin relatarile de la fata locului , o problema dificila . 
si era vorba despre o situatie in care toate guvernele europene voiau sa arate bine intentionate , drepte si sa demonstreze ca actiunea lor era justificata . 
dar ziaristii straini n - au vrut sa urmeze linia oficiala si pace buna ! 
de ce - ar face - o atunci in cazul Romaniei ? 
n - au acceptat ei in cazuri mult mai importante ! 
de ce - ar face - o atunci pe banii unor cozi de topor ? 
si de i - ar convinge doar acestea in descinderile lor la Bucuresti ? 
de ce nu scriu ce zice presedintele , ce zic sefii de partide ? 
de ce nu sorb cuvintele premierului si pe ale sefilor de institutii ? 
de ce nu reproduc ei cuvintele damblagite ale secretarului de stat care vorbea despre mina criminala ? 
Surzesc instantaneu ? 
orbesc strainii cind vad maretele realizari ? 
sau , pur si simplu , vad lucrurile pe care nu le putem urni ? 
sa zicem ca toata aceasta conspiratie internationala , practic aproape imposibila , reuseste . 
toate ziarele si toate televiziunile de pe glob varsa potop de laude la adresa noastra . 
cum scriu cuvintul Romania , cum curge apa de trandafiri . 
si ? 
incaseaza muncitorul de la Galati , Resita , Hunedoara sau Bucuresti mai multi bani ? 
sint legile mai respectate ? 
nu mai da nimeni spaga ? 
nu se mai vind copii ? 
nu mai avem netoti in politica ? 
nu mai sint aruncate gunoaie si substante toxice prin riuri , munti si ape ? 
sa presupunem ca eu nu am nici un raspuns ! 
