in interviul acordat CNN in Statele Unite , Emil Constantinescu facea o invitatie extrem de tentanta . 
cei care stiu ceva despre corupti sa vina direct la domnia sa si sa - i spuna pe sleau . 
raspunsul a fost dat la intrebarea unui cetatean de la mama naibii , pusa pe Internet . 
si daca omul acela avea un caz ? 
ce facea ? 
lua avionul pina la Bucuresti , se inscria in audienta , ii spunea presedintelui despre ce este vorba , dupa care afla ca nu are dovezi . 
nici n - a inregistrat , nici nu detine fituica semnata pe care sa scrie " am primit atitea zeci de mii de dolari spaga " . 
si ce rezolva ? Aparea drept ridicol si pus pe drumuri . 
nu mai bine isi tragea omul fermoarul la ginduri si tacea milc ? 
filosof raminea ! 
la ce foloseste discutia despre coruptie atita vreme cit politistii sint si ei minjiti , cit unii procurori sau judecatori mai pun si ei botul , cit politicienii , mai ales cei cu un strop de minte , nu inregistreaza nimic pe numele lor ? 
prinde orbul , scoate - i ochii ! 
unii zic , dati - ne numele persoanelor , ceilalti ridica miinile si striga , sint curat , nu vedeti ca n - am urme de rahat pe degete ? ! 
si atunci vom descoperi ca nici unul nu ajunge pina la presedinte . 
si daca ar fi ca procedura sa functioneze , ne - am trezi cu cozi kilometrice care , in cele din urma , s - ar transforma in grupuri de dezamagiti . 
in fata lipsei de probe si prin faptul ca el nu poate interveni direct in activitatea altor institutii ale statului , Emil Constantinescu ar ramine cu buza umflata . 
a vrut sa faca ordine si n - a izbutit . 
a dat o declaratie frumoasa de care nu s - a ales nimic . 
ce facem cu coruptia intr - un mecanism viciat , care nu raspunde comenzilor si se intretine pe sine ? 
o lasam balta si ne complacem sau incercam alta varianta ? 
in Romania dureaza enorm sa dovedesti ceva . Asa ca nu ne ramine decit sa pornim in abordarea fenomenului din alta perspectiva . 
atita vreme cit cetateanul , inainte de a face coada la Cotroceni , se plinge si la ziare , de ce n - am porni de acolo . Unde nu iese fum , nici foc nu este . 
si daca tot scriu ziarele despre tot felul de afaceri si de acte indoielnice , ce - ar fi sa regindim nitel democratia . 
nimeni nu poate fi considerat vinovat pina nu exista o sentinta definitiva . 
de la asta nu se poate abdica nici in ruptul capului . 
dar politica si viata sociala nu pot ramine coerente fara credibilitate . 
asa ca n - ar fi mai simplu sa purcedem la descaunarea celor suspectati ? 
fara imagine publica , un politician sau un functionar e doar un scaiete pe o functie . 
n - ar fi mai bine ca politicienii romani sa inceapa munca de asanare prin miscari mult mai simple ? Pur si simplu sa - i debarce pe cei banuiti de lucruri necurate sau pe cei sifonati , dar nedovediti ? 
te duci mata frumos acasa , la nevasta si la meseria matale , te judeci , te aperi , dar ne lasi in pace . 
fara credibilitate , liderii unei comunitati nu valoreaza nici cit o sticla goala de Coca - Cola . 
si pentru ca in Romania se perpetueaza nesimtirea , nici demisia nu mai functioneaza . 
individul vrea sa ramina pe scaun pina la terminarea procesului . 
or , senzatia de murdarie si coruptie vine si de la aceasta incremenire pe pozitii . 
nu le cere nimeni nici premierului , nici presedintelui , nici sefilor de partide sa condamne . 
nu sint instante , si cu asta basta . 
dar le putem cere sa taie in carne vie in materie de responsabilitati . 
ei le dau , ei le iau . 
foarte frumos pot debarca persoanele ajunse la un grad vizibil de contestare publica . 
nu sint acestea nici abonate , nici nascute pentru putere . 
si daca se dovedeste ca nu sint vinovate , cine le impiedica sa revina ? 
or , toate scandalurile celebre de pina acum s - au terminat doar cu suspendari din functie sau asteptari de sentinte finale . 
putini si - au dat demisia si mult mai putini au fost demisi . 
operatiunea aceasta igienica poate fi facuta foarte usor si de presedinte , si de premier , si de capii politiei , si de sefii justitiei . 
coruptia din Romania infloreste in asteptarea sentintelor definitive . 
sa fim sanatosi pina o sa le vedem . 
dar daca vrem curatenie , atunci oamenii aflati la putere sint obligati sa se lepede mult mai usor de toti cei atinsi de indoielile publice . 
de ce nu se intimpla asa ? 
pentru ca nimeni nu are curajul sa dea de pamint cu cel banuit . 
si atunci , romanii , nefiind prosti , trag concluzia : sint legati intre ei ca sirma ghimpata ! 
si poti sa zici ca nu - i adevarat ? 
cu ce argumente ? 
