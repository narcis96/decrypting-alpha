mai sint doua zile pina cind Romania va putea " sarbatori " o alta aberatie ce ar putea fi ambalata intr - o normalitate democratica . 
Dan Diaconescu , un fel de idol de mahala din programele de televiziune , dupa ce - a ramas fara loc de dat in stamba , este propus de Partidul Romania Mare ca membru in Consiliul National al Audiovizualului . 
cei care au savurat revarsarea de jeg pe canalul OTV nu vad nici acum legatura intre repetatele prezente ale lui Corneliu Vadim Tudor ( plus locotenentii lui Dumitru Dragomir , Daniela Buruiana , Severin Tcaciuc ) in emisiunile lui Dan Diaconescu si mai noua miscare a PRM . 
el de ce n - ar putea fi desemnat ? 
Cicciolina cum a ajuns in Parlamentul Italiei ? " . 
pe de alta parte , Vadim cum a candidat la presedintie ? 
la o adica , n - a fost el coleg cu Florin Nahorniac in campania electorala ? 
nu i - a acordat seful statului un lung interviu lui Dan Diaconescu ? 
nu este acesta sustinut de doua muraturi ale epocii Nicolae Ceausescu ( Adrian Paunescu si Emanuel Valeriu ) ? 
nu se bat toti ca orbetii pentru a apara libertatea de expresie , intentionat confundata cu libertatea de a porcai ? 
daca Cicciolina si Adrian Paunescu , Jirinovski , Vadim si Dumitru Dragomir au obtinut un loc in parlamente , de ce n - ar avea si Dan Diaconescu un post in Consiliul National al Audiovizualului ? 
Cicciolina reprezenta o " minoritate " sexuala . 
Dan Diaconescu reprezinta o minoritate intelectuala avind o trasatura de caracter majoritara . 
e dintre aceia gata sa vinda pe oricine pentru un ban de buzunar ! 
e confrate cu toti cei de mai sus in materie de tupeu , chiar daca multi dintre colegii sai de breasla se scutura pe haine si isi controleaza buzunarele cind il vad apropiindu - se . 
Subtirelul jurnalist de prada , cu capul sau mic ca o ceapa , viseaza acum un scaun in institutia numarul 1 a audiovizualului romanesc . 
daca nu mai poate terfeli pe nimeni , macar sa se razbune pe cei care l - au sanctionat . 
sa - i compromita si pe acestia , demonstrind astfel ca normalitatea din Romania poate fi egala cu ridicolul si absurdul . 
ce sa faca membrii CNA in fata unei asemenea nerusinari ? 
sa - si dea demisia in bloc ? ! 
ce sa faca televiziunile si radiourile din Romania in fata unei asemenea ofense ? 
sa - si intrerupa emisia si sa difuzeze doar un tiuit ? ! 
ce sa faca institutiile statului cita vreme multi dintre oamenii care lucreaza acolo seamana cu Dan Diaconescu , cu Vadim Tudor si cu Dumitru Dragomir ? 
cine poate opri cloaca afaceristilor de doi lei , a spagarilor si damblagiilor , a ciurucurilor cu pretentii sa nu se catere in institutii , comitete , comitii , cluburi si asociatii , consilii si functii ? 
normalitatea romaneasca inteleasa in cel mai jalnic mod poate naste monstri de care sa nu mai scapam ani la rind . 
normalitatea romaneasca invocata de acesti maimutoi e o lume pe dos , in care principiile sint intinse ca guma de la izmene pina ajunge sa tina medalii la gitul lunecos al porcului . 
in toate " performantele " ei cotidiane , e chiar infringerea fara drept de apel a celor care tac si string din dinti , a celor care nu se regasesc si pe care ii sufoca duhoarea laturilor . 
normalitatea romaneasca tinde sa devina un fel de incoronare a viciului , a prostiei si a tupeului . 
mai e putin pina cind troaca va ajunge masa de lucru a unei intregi armate de tovarasi . 
Guruitul lor se aude din ce in ce mai amenintator ! 
