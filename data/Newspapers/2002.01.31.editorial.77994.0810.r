nu la ei ne - a stat mintea , dar daca am fi cascat ochii , am fi vazut ce multa pleava s - a scurs peste noi . 
pe linga cei intorsi acasa si cei veniti sa ne dea o mina de ajutor la intelegerea democratiei , s - au napustit spre granite tot felul de coate - goale si vinzatori de iluzii , sandramisti si chiombi la creier , vinzatori de marci si facatori de imperii financiare , manglitori cu muzicuta intre dinti , magnati scapatati cu flori la butoniera si cu picioarele atirnate prin podelele masinilor ruginite , agenti si spioance clasate pentru prostie , fugariti de parinti sau de neveste , bigami , trigami si ventriloci , disparuti si urmariti , arestati si reconvertiti dupa trei credinte . 
tot ce - a scuturat plapuma cirpita a planetei a picat la noi , pe case , iar neamul romanesc , stind gura - casca , se uita la ei cu aceeasi prostire de pe vremea cind acestia puteau sa treaca granita , iar noi ramineam legati de tarusi . 
neamul rablelor cu 12 B a batut in fiece poarta zicind nu vrei sa facem o afacere , si tot romanul s - a gindit ca a venit vremea sa aiba si el un partener de la care sa primeasca o invitatie in Occident . 
adevarul e ca multi dintre romani s - au lipit ca mustele pe zepelin de fiecare individ venit din afara . 
un ceingi , o invitatie , o deplasare . 
habar n - aveau cu ce se incalta . 
multi au gasit la adresele marilor imperii cite un cotet , cite un amarastean cu urechile innodate la ceafa de foame . 
s - a intimplat ca prostani de pe la firme de stat sa fie pacaliti ca sugarii , fiind dusi in spatii inchiriate si mobilate pentru 24 de ore , ca mai apoi , cind s - au intors a doua zi dupa palarie si dupa geanta , sa descopere ca spatiul era gol . 
dar de semnat , semnasera un angajament al statului pentru plati grase si importuri care nu vor aparea niciodata . 
ridem , ridem , dar am cumparat utilaje vechi si magari umflati cu ventilul pe post de ultimul racnet al progresului . 
am inghitit ca fraierii tot felul de vechituri revopsite , tot felul de idei cu aripi in fata carora am holbat ochii si am golit buzunarele . 
cei mai multi au si disparut , nu - i mai gaseste nici dracu’ . 
Romania pagubita cauta acum umbre sa le scoata ochii si sa le inchida la Jilava ! 
s - au dus ! 
sintem mai saraci la punga , dar acesta e pretul platit pe prostie . 
am invatat sa intrebam de bonitate si de referinte , am invatat sa punem conditii si sa nu mai trimitem banii aiurea . 
cine s - a legat la cap cu mafioti , cu condamnati , cu urmariti si cu coate - goale n - are decit sa - si deconteze naivitatea . 
risul curcilor ii poate trezi pe cei cazuti in plasa aventurierilor . 
naivitatea trece . 
prostia ramine incurabila . 
italianul care aduce pahare de unica folosinta pentru a le impacheta in Romania si pentru a le exporta burdusite cu ceasloave si mobila stil nu mai are priza decit la spagarii de la Finante si la politistii care inchid ochii . 
se duce si exportul de curve si cel de curcani impaiati , trec toate . 
si daca raminem cum am fost , dupa toate taxele pe prostie si naivitate platite , inseamna ca sintem greu de vindecat . 
p . S . : Aud ca unul venit  cu pluta prin Romania si - a facut o revista in limba engleza , pune sula in coastele firmelor transnationale si le stoarce de publicitate , de bani . 
Mirlandezul s - a adaptat peisajului si mulge la straini mai abitir ca un politai pus pe stoarcerea tarabagiilor din Colentina . 
