sincer sa fiu , nu - mi imaginez cum cerceteaza Mircea Dinescu si Andrei Plesu prin arhivele fostei Securitati . 
se duc ei pe la rafturi , aduna hirtiile , le pun cap la cap , se muta intr - o alta arhiva , cauta si acolo , descind in colectii de documente private , merg si la depozitele unor ministere ? 
mai degraba cred ca , la a treia mapa cu hirtoage , Mircea Dinescu scapa o injuratura ori o porcarea , iar Andrei Plesu o cugetare sau o vorba de duh . 
in schimb , pe Horia Roman Patapievici pot sa - l vad cum se afunda ca un soarece in dosare , fascinat de incursiune si disperat ca nu gaseste ultima hirtiuta care i - ar putea intari definitiv convingerea ca nu stiu cine a fost turnator in slujba politiei politice . 
dar , si intr - un astfel de caz , munca aceasta ar trebui facuta de patru , cinci persoane . 
daca , vreme de citiva ani , i - am obliga pe Horia Roman Patapievici , Andrei Plesu si Mircea Dinescu sa scormoneasca in arhive de dimineata pina seara , atunci chiar am fi autorii unei condamnari nemeritate . 
de altfel , nu cred ca acesti trei intelectuali au fost trimisi acolo pentru a fi ingropati in documentele trecutului . 
ei fac parte din Colegiul care conduce institutia . 
fiind in fruntea ei , e greu de crezut , chiar si pentru un rau - voitor , ca cei trei , pusi impreuna , pot fi cirmiti de unul sau de altul . 
si daca ar incerca vreun interesat , el ar fi domolit de indata de teama ca unul dintre ei ar putea sa se duca la presa si sa dea totul in vileag . 
cel putin , Mircea Dinescu a lasat aceasta impresie . 
ti - o trinteste cit ai zice peste . 
si cu oarecare eleganta , chiar si Andrei Plesu si Horia Patapievici . 
in acelasi timp , nu pot sa - mi ascund indoiala ca toti acesti trei intelectuali ar putea pune umarul la crearea unei institutii publice de o rigoare birocratica asa cum ar trebui sa fie CNSAS . 
indaratul acestui Colegiu ar trebui sa se afle o armata de functionari si cercetatori , capabila sa ne ofere nu doar diagnostice exacte , ci si studii complexe despre mecanismele terorii . 
or , din ce s - a intimplat pina acum , institutia condusa de Gheorghe Onisoru arata cam improvizata . 
a dat publicitatii nume de colaboratori ai politiei politice si tot ea a eliberat adeverinte care stabilesc contrariul . 
daca as fi unul dintre cei bolnavi de scenarita , chiar as crede ca CNSAS a fost impins deliberat in aceasta situatie . 
sa faca trei - patru gafe antologice , pentru ca apoi orice alta dezvaluire data publicitatii sa fie tratata cu indoiala de rigoare . 
oricum , bilbiielile acestea sint inca un semn ca , in Romania , nu putem construi institutii nici daca le luam de la iarba verde . 
cele vechi au in ziduri mirosul trecutului , cele noi - superficialitatea care ne caracterizeaza . 
or fi membrii Colegiului intelectuali de renume , dar prestigiul CNSAS nu vine nici de la poeziile lui Mircea Dinescu , nici de la scrierile lui Horia Roman Patapievici , nici de la " Jurnalul de Paltinis " si nici de la studiile lui Gheorghe Onisoru . 
vine din chiar coerenta si rigoarea institutiei . 
mi se pare ciudat , daca nu inexplicabil ca acesti oameni au acceptat sa stea in fruntea Consiliului National pentru Studierea Arhivelor Securitatii fara sa fi spus public ce necazuri au si sa fi cerut sprijin parlamentului . 
la ce ne foloseste o cercetare a biografiei unora daca azi e alba si miine e neagra ? 
si nu e vorba de o pisica , ci de un om . 
a spune public despre cineva ca a fost turnator si apoi a retracta este sinonim cu o lacrima pe un mormint . 
pe unii , aceste comunicate publice ii ingroapa de - a binelea . 
scuzele , adeverintele si despagubirile nu mai valoreaza doi bani . 
raul a fost facut . 
toate anunturile acelea , facute in pripa in campania electorala , au avut aerul unei intreprinderi pompieristice . 
nu e Gabriel Andreescu o piramida sau un faraon . 
e si el un om supus greselilor . 
dar degeaba il umplem de noroi sau il inchidem din nou . 
chiar daca obiectiile sale nu au rigoare stiintifica , nu sint purtatoare de sentinte definitive , ele contin o doza de adevar . 
in cele din urma , toata aceasta vinatoare de turnatori si informatori - oameni vinovati cel putin moral , daca nu si juridic , fata de anumite persoane - suna mai degraba a paguba - n ciuperci atita vreme cit prin grilele aceleiasi institutii pot trece ofiterii Securitatii lui Ceausescu . 
ii apara legea ! 
atunci , nu era mai bine daca ne angajam cu totii la Secu' , cu grad si carte de munca ? 
socialismul victorios ar fi fost mai bine organizat , iar CNSAS nu mai avea de cercetat decit activitatea de pregatire a pisicilor si a pionierilor inainte de a fi inclusi in rindurile Securitatii . 
vreau sa zic ca si din cercetarea dosarelor fostei Securitati am facut un fel de banc rasuflat . 
