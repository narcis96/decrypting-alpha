accidentul aviatic de alaltaieri noapte , in care adjunctul ministrului grec de externe si - a pierdut viata , a adus sub lumina reflectoarelor o institutie la care nu mai privisem de mult . Parchetul ! 
pentru ca echipa procurorilor a ajuns tirziu la Aeroportul Otopeni , ministrul Traian Basescu a semnalat intirzierea , iar premierul Radu Vasile , cel recunoscut pentru promptitudinea sa verbala , a anuntat ca va lua masuri . 
nemultumirea premierului si impactul negativ produs de lentoarea Parchetului au declansat prima reactie de autoaparare . 
biroul pentru relatiile cu mass - media a si trimis in graba un comunicat de doua pagini si un supliment de comunicat la comunicat prin care incearca sa se spele pe miini si sa ne convinga de nevinovatia , chiar de operativitatea sa . 
ca sa ne dam seama , nu ne ramine decit sa citim cu atentie textele in cauza . 
parchetul sustine ca a fost contactat la ora 23.30 . 
conform Agentiei France Presse , avionul grecesc a aterizat la Otopeni la 22.33 , stiindu - se cu oarece timp inainte ca la bordul aeronavei exista probleme . 
autoritatile aeroportuare sustin prin doi reprezentanti ca au anuntat Politia Transporturi la ora 23.00 . 
sint totusi 27 de minute in care nici un politist de pe Otopeni , indiferent de care structura apartine , nu si - a anuntat superiorii . 
sa zicem ca , in ciuda intirzierii , la ora 23.00 , Politia Transporturi a aflat vestea . Adica " avion cu probleme si cu pasageri morti " . 
ce a facut politistul de la Transporturi timp de 30 de minute ? 
si - a cautat ministrul ? Si - a cautat seful ? 
a mai telefonat la nevasta ? 
e o regula in politie . 
cind e vorba de morti , se anunta imediat procurorul . 
apare clar o jumatate de ora pierduta . 
nu cumva politia de la Transporturi a anuntat mai repede Parchetul si acesta , avind si ghinionul unui procuror de serviciu incepator , a mai pierdut ceva timp ? 
in comunicat se spune ca Parchetul a fost sesizat la 23.30 si citeva rinduri mai la vale se afirma ca " incepind cu ora 23.30 , cei doi procurori au fost luati de la domiciliile lor si transportati cu masina de serviciu , autoturism Dacia " . 
si daca am fi chiori sau am avea memoria scurta , uitind ce scrie in prima parte , tot nu se poate ca la aceeasi ora , 23.30 , sa fie anuntat procurorul de serviciu , si exact de la aceeasi ora cei doi procurori sa fie luati de la domiciliile lor . 
e chiar gogonata si trasa de par . 
anuntarea a durat un minut , cel mult doua . 
procurorul a inchis telefonul , a chemat soferul , care nu statea linga el , si l - a trimis sa - i ia de acasa pe cei doi procurori . 
sau mai intii le - a telefonat , i - a trezit , le - a explicat , le - a zis ca le trimite masina . 
alte cinci minute ! 
apoi soferul a plecat si i - a luat de acasa , probabil dupa miezul noptii . 
deci , comunicatul contine in el inadvertente care , transferate intr - un dosar obisnuit de ancheta , pot duce la arestarea unui nevinovat sau la pierderea unui criminal . 
hazos in comunicat e faptul ca bietii procurori s - au trambalat cu o Dacie si de aceea au inceput treaba atit de tirziu . 
nu vreau sa insinuez ca e vorba de toti oamenii Parchetului . Sint destui tineri care o duc modest . 
dar intre cei vechi n - am vazut prea multi mergind cu Trabant sau cu Dacie . Si nici locuind ca amarastenii la marginea chinuita a Bucurestilor . 
am facut aceasta comparatie intre orele trase de par din comunicatul Parchetului nu numai pentru ca ele nu - mi inspira incredere si nu au logica . Dar si pentru ca indaratul lor se ascunde o institutie care nu e vinovata niciodata , n - a gresit niciodata , nu da socoteala nimanui , dar in care s - au ingropat dosare si s - au aranjat solutii . 
sa nu uitam ca marile jocuri ale coruptiei si interventiile politicului in justitie s - au produs si pe tarlaua acestei structuri . 
iar acum , intr - o situatie limita , in care Parchetul s - a miscat incet , in loc sa analizeze cauzele si eventual sa - si asume intirzierea , functionarii de la Biroul pentru relatii cu mass - media incearca sa ne vinda varianta lor , linistitoare pentru toata lumea . 
ceva din aceasta insistenta dezvinovatire imi miroase rau . Ea ascunde mai mult decit o simpla greseala de logica sau o eroare de ora . 
imaginati - va ca ploua si pe sosea s - a produs un accident soldat cu zece morti si de vina era un TIR strain . 
procurorul ajunge la 23.30 , trecute fix , cind mortii sint la spital , urmele spalate , martorii plecati , adevarul pierdut si el in mii de ipoteze . 
si atunci , judeca - te drace , si mai ales , fa dreptate ! 
