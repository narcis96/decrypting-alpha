" fratele " francez al lui Corneliu Vadim Tudor s - a calificat in finala alegerilor pentru presedintia Frantei . 
televiziunile europene si cele americane si - au intrerupt programul la fel ca pe 11 septembrie 2001 . 
francezii au iesit pe strazi , unii plingind , altii protestind cu pancarte incropite ( " Mi - e rusine ca sint francez ! " ) . 
in citeva zile , acest soc emotional se va diminua . 
pina la urma , se va intimpla exact ca in Romania . 
adversarii redutabili ai lui Jacques Chirac se vor mobiliza din rasputeri pentru a - si sustine dusmanul si pentru a salva onoarea Frantei . 
la fel vor proceda si mass - media , si societatea civila . 
deja , sondajele de opinie facute pe genunchi , duminica seara , anuntau un scor confortabil in turul doi pentru actualul presedinte francez . 
Chirac va cistiga detasat cu 75 - 80 de procente . 
francezii , ca si noi , vor zimbi impacati , amagindu - se ca societatea lor a reactionat normal in fata unui pericol mortal : victoria extremei drepte . 
din fericire , ei nu mai pot repeta greseala produsa in Romania , aceea de a amina o dezbatere a cauzelor si de a cere o schimbare profunda in abordarea politicii . 
de ce ? 
victoria lui Jorg Haider in Austria , din octombrie 1999 , a fost " neutralizata " de tarile din Uniunea Europeana . 
electoratul acestuia , cu toate nemultumirile fata de slabiciunile sistemului politic , n - a disparut . 
e doar invizibil pentru o vreme . 
a venit rindul Romaniei , care are aceleasi carente de sistem , dar mult " ingrosate " pe fondul unei contraperformante istorice a CDR . 
scorul lui Vadim la alegerile generale din 2000 a lasat Romania fara opozitie si cu milioane de nemultumiti fata de modul cum este gestionata puterea . 
la acea data , ascensiunea PRM a fost considerata in Vest un mic incident politic petrecut intr - o tara aflata inca in adolescenta democratiei . 
un puseu al tranzitiei pe undeva , prin Europa de est , vor fi zis cu superioritate analistii si politicienii tarilor civilizate . 
procentajul obtinut duminica de Jean - Marie Le Pen ( " socul " , " seismul " , " bomba " ) este departe de a fi doar o intimplare nefericita . 
el poate fi socotit o manifestare a unui fenomen sesizabil in unele tari europene . 
milioane de europeni , de regula oameni simpli si apasati de probleme sociale , sint mult mai sensibili la mesajele extremei drepte . 
ei vad in imigranti o cauza a suferintelor lor . 
iar xenofobia le este hranita si de apelurile neconvingatoare la toleranta sau chiar de insistenta obositoare cu care sint facute . 
de cealalta parte , politicienii " au trudit " si ei la succesul dreptei . 
Demagogie enervanta , sub care serpuiesc interese personale si acte de coruptie , ineficienta politica , jocuri politicianiste si mai ales indepartarea de acest segment de populatie la care se ajunge cu greu . 
intr - un fel , si mass - media si societatea civila din aceste tari ( inclusiv din Franta ) au " meritele " lor in trezirea electoratului de extrema dreapta . 
violenta domina canalele de televiziune si sporeste sentimentul insecuritatii , in timp ce dezbaterile savante se poarta fara ca mesajul lor sa ajunga la muncitori , la someri , la francezul de rind , la austriacul obisnuit , la romanul de conditie modesta . 
rezultatul alegerilor din Franta este al treilea semnal dat de extrema dreapta in Europa . 
nu mai poate fi considerat un accident . 
de acum , sintem confruntati cu un fenomen care in urmatorii ani ar putea duce la adevaratul soc . 
intr - una dintre tarile cu pretentii , un reprezentant al extremei drepte ar putea obtine mai mult de 51 de procente . 
acesta ar fi socul cel mare de care trebuie sa ne temem ! 
si daca lucrurile continua sa mearga pe acelasi fagas , un astfel de succes zdrobitor nu poate fi exclus nici in Romania , nici in Austria , nici cine stie pe unde . 
ascensiunea lui Le Pen din " subsolul " politicii e o invitatie serioasa la regindirea modului de a face politica . 
as zice , chiar la o restructurare profunda . 
mai mult , fara un alt tip de abordare a comunicarii dintre mass - media , elite si cetatenii " simpli " , socul ar putea deveni o " victorie totala " . 
