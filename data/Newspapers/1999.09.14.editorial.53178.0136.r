faptul ca Patriarhul Teoctist a refuzat sa participe la sfintirea bisericii din Botesti , satul lui Ion Diaconescu , nu mi se pare o gaura in cer . 
daca Ion Diaconescu nu era presedintele taranistilor si al Camerei Deputatilor , de buna seama ca o asemenea problema nici nu s - ar fi pus . 
sfintirea bisericii s - ar fi facut si cu un " Prea " de rang inferior Patriarhului . 
ba , stind strimb si judecind drept , am putea chiar sa ne indoim ca restaurarea locasului de cult din amintita localitate s - ar fi desfasurat cu o asemenea viteza . 
probabil ca in anii cit taranistii au fost in opozitie nici mijloace materiale nu se gaseau asa de usor . 
in fond , Patriarhul avea dreptate sa refuze . 
oamenii acestia politici , cum ajung la putere , cum nu mai pot sfinti biserica din satul lor decit cu ajutorul celui care , macar pentru trei zile , a fost egalul Papei . 
daca explicatia Patriarhului ar fi sunat in felul acesta sau pe aproape , ne - ar fi fost usor sa - l intelegem si chiar am fi socotit ca prima fata bisericeasca a Romaniei se uita cu ingaduinta si detasare la politicieni . 
dar refuzul Patriarhului are un cu totul alt temei . El vine ca o forma de protest fata de proiectul Legii Cultelor , adoptat de guvern in sedinta de joia trecuta . 
de altfel , Patriarhul a si trimis o scrisoare premierului Radu Vasile prin care isi exprima nemultumirea fata de renuntarea , in respectivul proiect de lege , la statutul de " biserica nationala " pentru Biserica Ortodoxa Romana . 
cum proiectul de lege apartine guvernului , nemultumirea trebuia adresata acestuia , cum a fost si scrisoarea ! 
Ion Diaconescu , fiind presedintele Camerei , nu are nici un amestec , el urmind sa se pronunte abia cind lucrarea executivului va ajunge la dezbateri . 
probabil ca Patriarhul ii considera pe politicieni ca fiind o apa si un pamint si isi indreapta minia spre toti deopotriva . 
prin neacordarea statutului de " biserica nationala " pentru Biserica Ortodoxa Romana , tara noastra incearca sa faca un pas spre modernitate . 
ideea ca biserica majoritarilor este totusi egala cu celelalte culte tine de lumea civilizata si democratica . Acolo , Dumnezeul tuturor credintelor este egal , iar bisericile care il slujesc intr - un fel sau altul , mai multe sau mai putine , sint privite cu acelasi respect . 
este gata Romania sa adopte aceeasi atitudine ? 
raspunsul nu - l poate da nici chiar Patriarhul Teoctist , si nici Sinodul . 
pentru a spori forta argumentatiei sale , Preafericitul face vorbire despre importanta bisericii noastre de - a lungul istoriei , ca si cum de - a lungul veacurilor , Biserica Ortodoxa Romana ar fi fost singura . 
or , dreapta judecata ne obliga sa amintim ca , macar pentru citeva secole , Biserica Greco - Catolica a avut si ea rolul ei important . 
daca in acesti zece ani , Biserica Ortodoxa Romana s - ar fi batut ca si sora ei greco - catolica sa fie recunoscuta drept " biserica nationala " , atunci de buna seama ca retragerea unui asemenea statut ar fi fost mult mai dificila . 
Catedrala Mintuirii Neamului , chiar daca este o aspiratie laudabila a Patriarhului , are , pe linga dificultatile legate de bani si de amplasare , o problema in plus . 
Mintuirea carui neam ? 
doar a neamului ortodox ? 
dar a celui greco - catolic ? 
el si celelalte culte se mintuie pe aiurea sau ramin nemintuite ? 
orice incercare logica de raspuns nu poate evita riscul de a leza pe cineva . 
asa cum pretentia Bisericii Ortodoxe Romane de a fi singura " biserica nationala " poate aduce atingere celeilalte biserici sau altor culte , la fel si proiectul de lege adoptat de guvern ar putea crea nemultumire in rindul majoritatii ortodoxe . 
este ea pregatita pentru o astfel de deschidere spirituala ? 
e ca si cum am incerca sa explicam majoritatii ca , majoritate fiind , nu e obligatoriu sa aiba intotdeauna dreptate . 
ba dimpotriva , opinia dominanta poate fi doar semnul unei erori propagate in valuri . 
fiindca , indiferent de pozitia Patriarhului si de cea a guvernului , important este sa aflam daca majoritatea romanilor este dispusa sa se considere , macar in ceea ce priveste credinta , egala cu cei mai putini . 
din scrisoarea Patriarhului rezulta ca nu . 
au ceilalti ortodocsi atita generozitate incit sa dea un raspuns diferit ? 
in aceasta dilema se afla si cheia progresului in celelalte domenii . 
in aspiratia noastra spre modernitate ne putem depasi limitele traditionale sau raminem priponiti de tarus ? 
