sfintii cu sfintii , viii cu viii ! 
faptul ca si de Sfintul Ion tot de un eveniment Iliescu am avut parte mi se pare cam mult . 
gestul presedintelui Romaniei de a - i primi cu uratul pe admiratorii sai e mai vechi . 
si cind a fost la putere , si cind era in opozitie , el a pastrat obiceiul . 
cine vrea sa - i spuna " La multi ani " , poate sa o faca fara prea multe eforturi . 
dar in acest an Sfintul Ion s - a umflat peste masura . 
parca era ziua Sfintei Romanii ! 
mass - media i - a acordat atita spatiu de parca am fi intrat in NATO sau am fi introdus moneda euro . 
insa toate recordurile au fost batute de " Dimineata " , ziarul de casa al presedintelui Ion Iliescu . 
Stefan Mitroi , specialistul redactiei in facut portrete ale mai - marilor partidului , toate un fel de lins umil al miinilor puternice , s - a intrecut pe sine intr - un fel de poem onomastic ratat . 
" Ion , Intiiul " , articolul din " Dimineata " , e scris dupa o reteta istorica . 
inainte de ‘89 , pe 26 ianuarie , tot minuitorul de condei isi aducea modestul omagiu lui Nicolae Ceausescu . 
" eu vreau sa ma refer la intiiul Ion al tarii . 
si mai stie intiiul Ion al tarii ca el exista pentru ca in tara pe care o conduce exista si alti Ioni " . 
desteptul asta , in dorinta de a - si etala slugarnicia , i - a inventat presedintelui " calitati " pentru care bietul om ar fi trebuit dus ca material didactic intr - o sala de anatomie . 
el scrie : " Inima intiiului Ion al tarii se gindeste ( sic ! ) , da , acesta este cuvintul , la toti Ionii ceilalti " ( aceia , saracii , fara inima care gindeste a presedintelui , ajungeau cu totii prin codru ) . 
mai ramine sa ne imaginam ce potop de bine se va revarsa peste toti in clipa in care , pe linga creier si inima , Ion Iliescu va incepe sa gindeasca si cu picioarele ! 
nu vreau sa intind coarda prea mult . 
ce vina are Ion Iliescu ca Stefan Mitroi scrie gretos ? 
am putea zice , nici una ! 
dar n - ar fi corect . 
presedintele are totusi o vina . 
tolereaza ( ca sa nu spun cultiva ) o anume slugarnicie . 
si nu e vorba doar despre " Dimineata " . 
daca privim cu atentie la echipa prezidentiala , in afara de trei - patru oameni , toti ceilalti sint o miere si - o cintare " a la Stefan Mitroi " . 
mai toti reprezinta trecutul Romaniei si foarte putini viitorul ei . 
aceleasi semne le poti vedea si la guvern . 
si Adrian Nastase e atins de boala imaginii . 
si el cheltuieste prea mult timp ca sa fie vazut si iubit de popor . 
si el a vrut sa apara de Anul Nou cu un mesaj , de parca romanilor le - ar fi stat sarmaua - n git fara clarvazatorul discurs fudulitor . 
tare ma tem ca ne pregatim de o " epoca de slava " si ca vom pune mai multe " pietre de hotar " si " pietre de temelie " decit procente in cresterea PIB - ului ! 
vesela tara , maret popor ! 
are si un Mihai I , si un Ion Intiiul si se pregateste Adrian al Doilea ! 
p . S . : Anularea gratierii lui George Tanase , la putin timp dupa lansarea Coruptiadei , ne - a aratat ca si seful statului poate semna ca primarul . 
gestul lui Ion Iliescu de a recunoaste si anula o chifla chiar merita toata consideratia ! 
