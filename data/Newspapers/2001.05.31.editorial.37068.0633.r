acusica , acusica , a zis Florin Georgescu in 1996 ! 
era vorba despre introducerea impozitului pe venitul global . 
diferenta enorma intre dorinta si putirinta a facut ca actiunea sa se amine . 
a venit apoi Mircea Ciumara . 
acusica , acusica ! 
prin 2010 , Mircea Ciumara s - ar putea ocupa de perfectionarea aplicarii acestui tip de impozit , dar de introdus nu l - a introdus . 
s - a adoptat o ordonanta de urgenta , dupa ce au fost vehiculate mai multe proiecte de lege . 
dar o pregatire serioasa , fosta putere n - a mai apucat sa faca . 
nici instruire de personal , nici dotare cu echipamente , nici retele , nici sedii si nici campanie de informare . 
s - a dus ce - a fost ( coalitia ) si a venit guvernul Adrian Nastase , obligat sa se instaleze cu ordonanta de urgenta in buzunar . 
n - au trecut bine Craciunul si Anul Nou ca , in 7 ianuarie , Serban Mihailescu , ministru pentru coordonarea Secretariatului General al Guvernului , a declarat pentru Mediafax : Nici nu ne propunem in perioada urmatoare sa facem ceva deosebit pentru acest impozit deoarece , deocamdata , nu sint create conditii pentru trecerea la acest sistem . 
adica impozitul asta venea ca un computer sau o racheta cosmica de folosit intr - un SMA din Vascau . 
pe 1 martie 2001 , ministrul finantelor , Mihai Tanasescu , a declarat : Impozitul pe venitul global nu corespunde . 
trebuie mai mult timp pentru implementare . 
de altfel , multe dintre semnalele date de politicienii PDSR indicau la o posibila aminare a introducerii impozitului pe venitul global . 
s - a discutat chiar despre modificarea prevederilor legale , despre noi activitati impozabile , precum si despre scoaterea altora de sub foarfecele nemilos al taxelor . 
si , in aceasta sublima indecizie romaneasca ( da - o naibii , las’ ca vedem noi cum ne descurcam ) , iaca ne trezim cu ziua - limita a celebrelor declaratii fiscale . 
azi , la amiaza , cade ghilotina ! 
nici aminare , nici organizare , nici popularizare . 
nimic ! 
numai trei tarabe de cinspe feluri puse pe bulevarde ( bai , nea Gheorghe , nu vrei sa afli ce - i cu globalu’ ? ) . De trei zile au inceput sa se distribuie instructiuni pentru cei care vor sa stie . 
alaltaieri , Ministerul Finantelor a trimis pe la circi niste brosurele care , de buna seama , vor fi citite mai la vara , cind o sta omul la umbra . 
circula stirea ca numai 30a din populatie ar fi depus declaratiile . Daca e asa , inseamna ca romanii sint popor de zahar . 
fara sa - i fi rugat cineva , fara sa le fi explicat cineva au dat fuga sa - si lase declaratiile de venit . 
eu cred ca 30a e un procent gogonat . 
in toate satele Romaniei , impozitul global e confundat cu acordul global de pe vremea CAP - urilor si nu cred ca mai mult de trei primari , un politai si doua lele Floare au depus declaratiile , in care au trecut gaini , miei si giste , iar nu bani . 
n - avem nici aparatul administrativ , nici calculatoarele pe care sa tinem evidenta , si n - am avut parte de o campanie serioasa de explicare si de convingere . 
poate doar de presiuni de la Uniunea Europeana ! 
impozitul pe venitul global seamana cu o limba straina impusa peste noapte romanilor . 
in materie de impozit , de azi , de la prinz , toti romanii au trecut la esperanto ! 
la o asa masura importanta s - a instalat o aiureala totala , spre multumirea europenilor si sila cetateanului roman . 
cu caruta , cu plaivazul si cu impozitul global zburam virtos spre lumi necunoscute . 
