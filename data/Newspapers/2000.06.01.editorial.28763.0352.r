in fotbal ne - am inecat ca tiganul la mal . 
in razboi ne - am inecat ca acelasi erou de snoava populara . In rasturnarea lui Ceausescu ne - am dus la fund exact ca omul nostru . 
si in politica ni se intimpla acelasi lucru . 
o sfeclim tocmai cind binele da sa ne surida . 
cam asta se intimpla si in finante . 
si scandalul declansat cu FNI ne - a facut sa inghitim guri bune de apa cu citeva zile inainte de semnarea acordului cu FMI . 
nu se stabilizase citusi de putin economia ? 
nu se oprise leul din caderea lui accelerata ? 
nu crescuse putin exportul ? 
nu fusese felicitat primul - ministru la Washington ? 
nici nu s - a dus bine rujul de pe buzele care au rostit cuvintele de lauda , ca aripile care incepusera sa ne creasca au fost taiate violent . 
abia ni se refacuse moralul , abia ziceam ca facem pasi vizibili pe drumul cel bun si am luat una in plina figura de la un spil financiar . 
n - a ajuns acesta , nici presiunea asupra Bancii Comerciale Romane , ca ministrul transporturilor a tras si el un upercut in imaginea primului - ministru . 
de ce sa fie unul pe care sa nu - l conteste nimeni ? 
de ce sa nu - l sifonam si pe acesta un pic pentru a se intoarce si el in gramada , unde ne putem plinge cu totii cit de blestemati sintem . 
aminarea cu o saptamina a semnarii acordului stand - by cu Fondul Monetar International suna si ea ca o pregatire zgomotoasa a unui alt esec la citiva metri de malul mult - visatei fagaduinte . 
e un fel de a spune , pentru ca semnarea nu presupune ca Romania se muta in Rai si incepe huzurul . 
din pomii FMI , ai Bancii Mondiale si ai Uniunii Europene nu se vor scutura bani in poalele intinse ale romanilor jinduitori . 
ar urma sa vina doar un pic de oxigen , un strop de consideratie si un virf de incredere . 
dar binele ramine tot in sarcina noastra . 
acordul este doar premisa pentru a putea reincepe urcusul lung si greu . 
si exact cind eram mai siguri ca niciodata , pac , apare bilbiiala din finante . 
cade FNI si se declanseaza campania impotriva BCR ( care a slabit simtitor in cursul zilei de ieri ) . 
e numai vina dusmanilor nostri care n - au ratat prilejul sa ne strecoare o grenada in buzunar ? 
sau e numai efectul unui mic plan conceput de aventurieri ? 
oricare ar fi raspunsul , lui trebuie sa i se adauge citeva lucruri clare . 
Debusolantul inceput de saptamina isi are radacinile si in superficialitatea noastra de pina acum . 
fondurile mutuale au o legislatie cu lacune enorme . 
institutiile respective lucreaza mai mult pe veresie decit pe lege si bun simt . 
nu e loc unde sa nu se stringa bani si miere , si unde sa nu gasesti degetele minjite ale politicienilor sau ale acolitilor . 
plus arta noastra de a tolera aberatiile . 
lasa , nu plesneste ea asa usor ! 
mai tine ! Nu crapa cit ai zice peste ! 
n - a fost vreme de facut ordine la FNI ? 
n - a fost timp de reglat normele pietei financiare ? 
de acoperit cu prevederi clare lipsurile din legislatie ? 
dupa atitea falimente financiare , cite acte normative noi au fost adoptate pentru ca situatii similare sa nu se mai repete ? 
absolut nici unul ! 
toate nenorocirile care ni se intimpla sint exceptii ! 
nu puteau fi prevazute pentru ca noi sintem speciali ! 
ii gasim si lui Necuratu o calitate si putem foarte frumos sa inventam si un tribunal pentru Cel de Sus . 
ce - au facut europenii si americanii , dupa sute de ani de cautari , sint niste gogomanii . 
iar acestia - niste fraieri . 
numai noi sintem destepti sa vindem gaura de la macaroana la pret de diamante . 
de citiva ani ne tot otarim la organismele internationale . Ba ca au pica pe Romania , ba ca sint " impanate " cu agenti straini , ba ca reprezinta interesele dusmanilor nostri . 
ii faceam vinovati de toate relele intimplate , inclusiv de drama nu stiu carei tari africane . 
acum nu mai putem da vina pe ei . 
ne - au spus inainte ca sintem buni , ca am facut progrese . Ba , unii au fost la un pas de a regreta erorile lor de rating si sa ne scoata de la Bau - Bau minus . 
si cind sa primim plicul sau pusculita , plus certificatul de buna purtare cu care sa ne fudulim pe piata internationala de capital , atunci ne - am tras singuri un sut in poponet de - am vazut stele verzi ( desi anatomistii zic ca una ca asta nu se poate ! ) . 
calmul aparent , revenit ieri pe piata financiara , ne mai da putina speranta . 
chiar am fi lipsiti de minte ca , inaintea unui moment extrem de important , sa facem eforturi disperate pentru a ne ineca singuri la mal . 
exact atunci cind pe tarm stau atitia cu mina intinsa si striga , mai dati un zvic ! Mai dati de doua ori din brate ! 

