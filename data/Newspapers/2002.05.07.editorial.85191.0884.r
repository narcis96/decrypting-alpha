de secole , Biserica Ortodoxa Romana , pe linga credinta in Dumnezeu , a propovaduit si o anume supusenie fata de domni si autoritati . 
or , democratia , in dimensiunile ei moderne , ne indeamna sa facem contrariul . 
nu domnii si autoritatile sint stapinii norodului , ci acesta este puterea , iar cei care conduc nu sint decit slujitori ai unei responsabilitati publice , desemnati prin vointa majoritatii . 
faptul ca alesii poporului au dreptul de a face legi si obligatia de a veghea la respectarea lor nu este decit o insarcinare trecatoare . 
iar pentru a feri de excese , de greseli sau de folosinta puterii in scopuri personale , democratia a creat principii si legi in virtutea carora cetateanul poate cere socoteala conducatorilor . 
o asemenea lege este si cea privind liberul acces la informatiile de interes public . 
in 2001 a fost promulgata o lege moderna , prin care cetateanul are dreptul sa ceara si sa primeasca informatii privind problemele de interes public . 
de la presedintie , guvern , ministere si pina la cel mai neinsemnat functionar din institutii publice , inclusiv primarii , exista o obligatie . 
nimeni nu - i mai poate spune contribuabilului , du - te , dom’le , si te plimba ca nu e treaba dumitale ! 
or , aceasta lege ar trebui sa aduca o schimbare radicala si in comportamentul cetatenilor , si in cel al functionarilor . 
unii sa intrebe , altii sa raspunda , in conformitate cu prevederile legii . 
ceea ce nu se intimpla in realitate . 
demonstratia facuta nu de mult de Valerian Stan este elocventa in acest sens . 
ba , am aflat ca la Turnu Severin , de mai multe ori , consilierii municipali au hotarit ca sedintele lor sa se desfasoare in secret , fara accesul presei . 
mai mult , beneficiind de o majoritate de voturi , oamenii puterii au decis ca un consilier al opozitiei sa fie dat afara din sala spre a nu afla ce se discuta si ce se hotaraste . 
sa nu mai vorbim de alte locuri in care cetatenii pun intrebari despre modul in care s - au cheltuit banii comunitatii si nu li se raspunde . 
sa nu mai vorbim de rostul Ministerului Informatiilor Publice care , la noi , functioneaza mai degraba ca o masinarie de produs strategii de imagine decit ca o institutie preocupata sa raspunda nelamuririlor cetateanului . 
in acelasi timp , romanul inca mai traieste cu sentimentul ca el este sub vremi si sub putere si n - are decit a se pleca in fata lor . 
a mostenit de la trecut o anume supusenie si umilinta in fata autoritatii . 
in loc sa - i ceara socoteala , romanul e mai interesat sa intre in gratiile acesteia . 
e de datoria noastra sa le spunem cititorilor ca , pe linga dreptul de a sustine sau de a sanctiona prin vot , mai au si dreptul de a fi informati si de a cere socoteala . 
daca nu - l vor folosi , abia atunci participa la o incotopenire a reprezentantilor , pe spinarea celor multi . 
dar daca vom pune intrebari si vom cere raspunsuri , in conformitate cu legea , si ne vom organiza pentru a combate orice abatere de la litera si spiritul ei , atunci democratia va triumfa . 
numai Dumnezeu este deasupra tuturor ! 
pe pamint , cetateanul este domnul , si abia la urma vin conducatorii , cei alesi sa ne reprezinte . 
poate ca n - ar strica o schimbare si in rugaciuni . 
intii sa auzim o ruga pentru cetatenii acestei tari si abia mai apoi pentru conducatori , daca mai este timp si mai este nevoie ! 
