cu cinci zile inainte de a pleca la Tokyo trebuia sa ne mai uitam peste intrebarile pentru fratele imparatului Japoniei . 
le - am nuantat impreuna cu cei de la ambasada din Bucuresti . 
a doua zi s - a primit raspuns din Tara Soarelui Rasare . 
sa mai lucram pe ele ! 
le - am imbunatatit iarasi . 
e bine , a fost raspunsul . 
dar mai trebuie introdusa o intrebare si scurtate a doua si a treia . 
din clipa in care am poposit pe pamint japonez , cea mai mare urgenta era tot imbunatatirea intrebarilor . 
trebuie sa precizez ca toate nu puteau fi mai mult de sapte . 
patru zile am lucrat cu cei de la Ministerul de Externe japonez . 
Rabdatori , surizatori , politicosi , gata sa zaboveasca si trei ore la o propozitie . 
apoi am ajuns la Palatul Imperial . 
cum vor fi intrebarile ? 
nu ar putea fi formulate mai frumos si mai concis ? 
maestrul de ceremonii ne - a mai cerut o imbunatatire . 
si mi - a spus ca nu pot inregistra pe nici un fel de suport magnetic . 
pot intra doar cu un caiet , ceva de scris si un aparat de fotografiat . 
ne revedem ziua urmatoare tot la Palat . 
dar , a doua zi , maestrul de ceremonii a venit cu adjunctul marelui maestru de ceremonii . 
sa vedem intrebarile . 
nimic de inregistrat , costum negru , cravata de culoare inchisa , doua fotografii in salonul de primire . 
acolo veti intra insotit de traducator , de omul de la protocol si de reprezentantul Ministerului de Externe . 
fratele imparatului va fi in stinga dumneavoastra , iar in dreapta sotia sa . 
in spate - stinga si in spate - dreapta se vor afla doua ferestre si va trebui sa fotografiati exact pe centru pentru a nu avea efectul de contre - jour . 
cind veti intra , il veti saluta intii pe print , apoi pe sotia lui . 
va veti exprima bucuria ca ati fost primit . 
fratele imparatului va va rosti numele si va va spune bun venit . 
apoi va va intreba daca doriti sa faceti o fotografie . 
dumneavoastra puteti face doua . 
nu mai mult . 
pe urma va asezati in partea dreapta pe scaun . 
linga scaun veti avea o masuta . 
pe masuta veti pune farfurioara cu ceai si pe cea cu prajituri . 
in fata dumneavoastra va sta translatorul . 
daca nu puteti scrie cu viteza si pierdeti sirul cuvintelor , intrebati - l pe translator . 
el va putea repeta propozitiile printului de cite ori doriti . 
atentie ! 
la un moment dat , dupa ce veti bea ceaiul , veti fi intrebat daca mai doriti unul . 
ar fi bine sa refuzati . 
dupa ce veti minca prajiturile , veti fi intrebat daca v - au placut . 
parerea noastra ar fi sa spuneti cum le - ati gasit si sa acceptati invitatia la un supliment . 
intilnirea va dura 20 de minute . 
va rugam sa nu puneti nici o intrebare in plus si sa ne ajutati sa ne incadram in timp . 
si a venit ziua mult - asteptata . 
printul era in stinga , sotia in dreapta , ferestrele in spatele lor , mobilierul sobru , putin si elegant . 
fratele imparatului a facut un pas , a spus ceea ce aflasem ca va spune , in dreapta erau scaunelul si masuta , totul conform descrierii , inclusiv invitatia politicoasa pentru o alta farfurioara cu prajituri ( care erau , intr - adevar , nemaipomenite ) . 
si prima intrebare dintre cele pregatite aproape doua saptamini . 
plin de emotie , printul a raspuns cu un tremur in glas . 
deasupra buzei superioare rasareau broboane fine de sudoare . 
fratele imparatului , unul dintre descendentii respectati ai celebrei familii imperiale japoneze , traia un adevarat stres la intilnirea cu un jurnalist . 
va puteti imagina , asadar , ce s - a intimplat acum la Tokyo , cind un fotoreporter roman din delegatia prezidentiala i - a strigat imparatului Akihito : - Hei , Mister ! 
mister ! 
