in urma cu doua decenii si jumatate , nu - mi imaginam ca Mircea Nedelciu va ajunge " seful " generatiei noastre . 
era un ghid de vara si de iarna pentru turistii straini carora le fabula istorii incredibile despre orice colt de casa , virf de deal , cot de apa si margine de oras . 
avea o fantezie debordanta , o capacitate de a fantaza verosimil cum n - am intilnit la nici un scriitor din generatia noastra . 
faptul ca glumea la infinit , de parca ar fi trait intr - o perpetua stare ludica , ma facea sa privesc cu oarecare indoiala proiectele sale literare . 
dar dincolo de aceasta continua emisie de baloane colorate , Mircea Nedelciu construia cu rigoarea unui arhitect . 
aveam sa inteleg asta mult mai tirziu , dupa ani de gazetarie si aventuri , dupa colaborari simultane la aceleasi reviste in care ne regaseam , dupa drumuri la Fundulea si dupa experiente pe care putini le - au trait atit de intens in anii socialismului . 
impreuna am traversat experienta unica a " mortului " pe Stefan cel Mare . 
el spiona reactia trecatorilor si facea fotografii in timp ce eu jucam mediocru rolul unui mort in fata unui magazin nu departe de Stadionul Dinamo . 
Mircea avea o pasiune ametitoare pentru imagine . 
fotografia ca disperatul si ridea ca prostul de semnificatii pe care le obtinea din greseala , fiind mereu nemultumit de cele pe care le concepea si care nu se regaseau fidel pe bucata de carton . 
acum pot spune ca era un fel de copil teribil , genial , pur , cu o placere nebuna de a pipai clipa si cu o capacitate de a construi sensuri pe texte care pareau vomate doar din talent . 
hazardul a facut sa luam si premii impreuna , sa fim cind mai aproape , cind mai departe , dupa cum ne - au fost drumurile . 
el a inceput sa vorbeasca prima data despre generatia noastra si sa puna bazele " textualismului " pe care il si reprezenta stralucit . 
ceilalti teoretizau un curent , dar se poticneau la scris . Mircea Nedelciu le facea stralucit pe amindoua . 
poate ca este singurul scriitor roman care a fost capabil sa construiasca o forma literara , fara sa fi avut nici o idee de povestea care urmeaza si apoi sa o imbrace in trucurile artei pina la a da cititorului sentimentul " ca e rupta din viata " . 
cartile sale au revolutionat ideea de proza . 
prin romanul " Femeia in rosu " , scris la trei miini , ( impreuna cu Adriana Babeti si Mircea Mihaies , fiecare continuind de la un moment dat povestea dezvoltata in capitolul anterior de celalalt ) , Mircea Nedelciu a pulverizat si structura romanului modern . 
intr - o vreme in care Romania s - a intors cu spatele la toate artele si la literatura , in special , fiind coplesita de bani si politica , Mircea Nedelciu a continuat sa creada in sansele literaturii si in economia de piata . 
a creat societatea Euromedia si a fost printre cei care au pus bazele Asociatiei Scriitorilor Profesionisti din Romania . 
el n - a mincat niciodata " rahat politic " si credea ca scriitorul inteligent si talentat are locul sau in aceasta lume aiurita . Trebuie doar sa si - l cistige si sa nu astepte pomeni . 
asta pentru ca Mircea Nedelciu avea un instinct civic egal cu cel artistic . Si in ambele ipostaze era o constiinta . 
ultima data , desi era in fotoliul cu rotile si indura teroarea propriului sau corp , m - a sunat pentru a - mi propune sa formam un grup al generatiei noastre , impreuna cu economisti , tineri politicieni , artisti , si sa incepem o campanie de explicare a valorilor democratiei si ale economiei de piata . 
sa ajungem pina acolo , incit sa plivim zilnic cu scrisul la dorinta oamenilor de a deprinde alfabetul noului tip de viata din Romania . 
Mircea Nedelciu este cel mai harazit talent al prozei romanesti din ultimele doua decenii . 
a fost si capul de scoala al generatiei noastre . 
il ascultam ca pe un general care tine in minte toate hartile si nici una nu avea un punct gresit . 
ne magnetiza pe toti , in ciuda faptului ca lasa impresia ca joaca sa nu are sfirsit . 
si nici nu se incheie prin plecarea sa pentru ca opera literara si civica ii asigura o existenta care trece dincolo de cotidian si se asaza intre valorile civilizatiei romanesti . 
