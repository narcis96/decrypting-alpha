in aceste zile , ochii si urechile cetateanului roman sint bombardate cu tot felul de mesaje publicitare . 
pe linga cele comerciale obisnuite - legate de guma de mestecat , cafea , detergenti , masini , tigari , ciocolata - mai apar si mesaje politice . 
publicitatea comerciala , la fel ca si cea politica , are premii . 
daca stringeti nu stiu cite capace de la bere sau de la nu stiu ce suc , sau dezlipiti etichete de pe nu stiu ce produse , le puneti pe toate intr - un plic si le expediati la o anume adresa , puteti cistiga o masina sau o excursie pentru doi in locuri de vis ( nu s - au oferit inca premii cu excursii pe Luna sau pe lumea cealalta , dar nu mai este mult pina atunci ) . 
si omul , tentat de anuntul vazut la televizor sau citit in ziare , stringe capacele , etichetele , dopurile si cupoanele , da de munca postasului roman , dupa care se pune pe asteptat . 
si asteapta , asteapta , pina face bataturi pe fese si tot nu primeste masina sau excursia promisa . 
si nu le primeste pentru ca la capatul celalalt nu se afla unul care abia asteapta sa trimita doi naivi in excursie sau sa dea pomana un autoturism . 
acolo se afla o firma sau un individ care vrea sa - si vinda marfa . 
atit . 
daca vrea sa dea premiile , le da , daca nu , pace buna ! 
cine verifica daca le - a dat sau nu ? 
papa de la Roma ! 
unii sint mai versati . 
fac tragerea la sorti sau desemneaza cistigatorul , dar acesta e unul dintre oamenii casei , care semneaza ca a primit premiul , dar nu vede niciodata masina sau Parisul . 
toate acestea intra la capitolul gainarii zilnice . 
sint rare campaniile publicitare care aia spun si aia este , aia promit si aia dau . 
de regula , cuvintul dat si - l tin numai firmele mari , care se tem sa fie implicate in vreo escrocherie . 
dar si in cazul lor , premiul , chiar daca suna tentant , e o firimitura dintr - un cistig mult mai mare . 
sa ne intoarcem la politicieni . 
si ei promit in publicitatea electorala . 
in loc de o excursie in strainatate , iti ofera o " excursie " intr - o viata mai buna . 
premiile doi si trei sint cite un loc de munca . 
mii de alte premii mai mici vor fi impartite prin tragere la sorti . 
dar tot nu verifica nimeni . 
toata publicitatea care tinteste obtinerea unui vot nu are decit un scop . Sa - l dai . 
de onorarea promisiunilor nu se mai ocupa nimeni . 
in cazul tombolelor organizate de diverse firme si promovate prin publicitate comerciala , poate interveni Oficiul pentru Protectia Consumatorului . 
aceasta institutie are dreptul sa sanctioneze distributia si vinzarea produselor false , a celor fara certificat de garantie , a celor la care una scrie pe eticheta , dar altceva se gaseste in ambalaj . 
cine controleaza insa calitatea si continutul din reclama politica , facuta in campania electorala ? 
evident , nimeni . 
promisiunile din publicitatea electorala nu sint verificate , iar falsurile nu sint sanctionate de nici o institutie . 
in cazul lor , singur alegatorul este in masura , peste patru ani , sa constate daca a incasat premiul , daca a primit " excursia " sau locul de munca promis . 
el joaca rolul unui inspector de la Oficiul pentru protectia consumatorului de politica . 
si votul sau devine un fel de proces - verbal de amendare a politicianului sau a partidului de la care a cumparat o promisiune pe un vot . 
fenomenul publicitatii mincinoase s - a extins si la ziare . 
in campania electorala , televiziunile si posturile de radio au parte de o reglementare ce le interzice sa difuzeze publicitate electorala in afara anumitor spatii orare . 
in cazul ziarelor , asa ceva nu exista . 
asa ca in aceste zile , veti putea intilni , prin diverse pagini ale unor publicatii , si publicitate electorala oficiala , dar si mascata . 
ce este publicitatea politica mascata ? 
un candidat la presedintie sau un sef de partid isi confectioneaza , la sediul de campanie , un interviu . 
intrebari frumoase , politicoase , numai despre realizari , numai despre perspective . 
ai zice ca politicianul respectiv si partidul lui sint rupti din Soare , ori au prins contur direct din visele noastre frumoase . 
se arata curati ca spuma laptelui , desi lumea stie ca totul e exact viceversa . 
si cu textul acela tern si mincinos se duc la un ziar sau la o revista , platesc dublu , si interviul e introdus in pagini fara sa fie marcat ca fiind publicitate . 
omul cumpara ziarul sau revista , citeste facatura si nu - si da seama ca e pacalit . 
daca astia de la ziar sau de la revista vorbesc asa frumos cu domnul cutare , inseamna ca el asa si este . 
or , omul n - a citit un interviu adevarat in ziar , ci numai o publicitate mincinoasa , o contrafacere vinduta ca articol redactional . 
ceea ce este la fel de aproape de frauda cu masinuta sau cu excursia . 
ne furam unul altuia caciula si la sfirsit descoperim cu uimire ca sintem cu totii pagubiti . 
