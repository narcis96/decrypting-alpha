nu va trece mai mult de o saptamina si vom auzi romani spunind , bine , dom' le , au zis la NATO ca fac un fel de plan Marshall si pentru noi , a venit Tony Blair si ne - a tamiiat frumos , a venit Papa si a fost ca niciodata in istorie si - n Balcani ! 
si noi cu ce ne - am ales ? 
cind o sa vedem ceva ? 
si tot asa azi , tot asa miine , pina intr - o buna zi cind asteptarile vor capota si oamenii vor intoarce foaia optimismului , zicind ca am ramas cu buza umflata ! 
orizontul de speranta conturat pe neasteptate in ultimele doua luni se poate risipi la fel de repede cum a aparut . Mai ales la cetateanul obisnuit , care s - a saturat pina - n git si de coruptie , si de birocratie , si de saracie , si de certurile din politica . 
ce sta acum sub umbrela lui " poate , poate va iesi ceva " se va spulbera destul de repede fara ca el sa sesizeze ceva . 
multi vad lucrurile intr - o forma simplista . 
de miine - poimiine sa fie mai multi bani , preturile sa scada , somajul asijderea , iar lefurile sa creasca peste noapte . 
vizele sa dispara , iar lenesul sa huzureasca imparateste . 
nimic din toate acestea nu vom vedea ca la comanda ! 
bani nu vor intra cu camioanele si nu se vor imparti la coltul strazii , fabricile nu vor prinde viteza si munca nu va fi inlocuita de nimic . 
abia daca vor aparea citeva proiecte cu finantare internationala , abia daca vom prinde citeva credite in plus . 
si , daca vom izbuti sa dam legislatiei o anume coerenta si stabilitate , ne vom trezi ca investitori seriosi vor da din nou tircoale pietei romanesti . 
nimic mai mult ! 
trebuie sa le explicam cititorilor ( inclusiv politicienilor ) ca toate semnalele pozitive primite de Romania nu inseamna o perioada in care tara va fi cutreierata de ciini cu covrigi in coada . 
s - a creat doar un moment , o sansa , o oportunitate si nimic mai mult . 
un progres veritabil nu depinde decit de noi . 
iar declansarea lui presupune un enorm efort colectiv , dominat de coerenta guvernantilor . O minima decenta ne obliga sa nu ne imaginam ca de luni dimineata Romania va fi inecata in lapte si miere . 
dar faptul ca o asemenea situatie este imposibila nu justifica nici somnul , nici incoerenta , nici micimea politicienilor . 
prima schimbare adevarata tot de la ei trebuie sa porneasca . Nu le putem pretinde ca de miine sa devina de zece ori mai destepti . 
nu ne - au dovedit ca au datele pentru o asemenea prefacere miraculoasa . 
ar fi suficient pentru inceput sa demonstreze ca au decis sa schimbe stilul dimbovitean . Ca trebile publice se fac cinstit si transparent , ca nu - si mai trag partea din fiece ban al comunitatii . 
ca intelegerile pe baza de partid nu mai sint criteriu de competenta si nici ratiune pentru cheltuit banii statului . Ca mizerabila pornire " noi cu ce ne alegem " nu mai domina deciziile publice , contractele si masurile administrative . 
e vorba despre o schimbare de atitudine pe care actuala coalitie nu a reusit sa o produca nici la nivelul guvernului , nici al autoritatilor locale , nici in celelalte institutii ale statului in care cetateanul este trecut prin cele mai umilitoare chinuri . 
poate ca acest moment favorabil al Romaniei va insemna o schimbare de comportament la virf . 
daca presedintia , guvernul , parlamentul , prefecturile vor fi necrutatoare , cu siguranta ca de la virful piramidei va veni un alt ton , un alt aer , iar nu putoarea aranjamentelor . 
in acelasi timp , o schimbare adevarata s - ar putea produce numai daca bietul cetatean , in loc sa continue complicitatea , se ridica si el si isi apara drepturile , presind prin toate mijloacele ca alesii neamului sa i le respecte . 
asta se poate schimba repede ! 
un al doilea lucru obligatoriu pentru ca momentul favorabil sa nu sfirseasca in derizoriu si intr - un pesimism crunt presupune ca Radu Vasile sa renunte la comportamentul sau de Pacalici si sa treaca la fermitate . La proiecte veritabile , demne de interes pentru partenerii vestici , la corectii in legislatie si la o privatizare accelerata , fara minarii si aranjamente . 
toate acestea nu ne vor imbogati peste noapte , dar vor da cetateanului sentimentul ca aerul incepe sa fie respirabil , ca mecanismele statului cistiga in normalitate . 
altfel , unda de optimism venita ca prin minune se poate transforma in cea mai devastatoare bomba sociala . 
si politicienii vor pierde sansa despre care abia atunci se va putea spune ca nici n - au meritat - o . 
