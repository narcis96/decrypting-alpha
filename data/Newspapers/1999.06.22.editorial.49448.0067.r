gogoasa scandalului de la Iasi se umfla nepermis de mult . 
parlamentarii de Iasi care au fost refuzati de Radu Sirbu la negocierile cu FPS au adresat premierului Radu Vasile o scrisoare prin care cer demisia clujeanului . 
vezi Doamne , alesii natiei , in loc sa fie primiti cu covor rosu la tirguiala de acolo , s - au ales cu un " pumn " in gura si au fost trimisi la plimbare . 
nu era treaba lor de parlamentari sa - si bage nasul la aceste negocieri . 
ce - a priceput premierul Radu Vasile din scrisoarea tifnoasa a grupului de parlamentari ? 
o iota ! 
in loc sa le spuna , ia vedeti - va de treaba si , eventual , faceti o interpelare in parlament , primul - ministru a dovedit ca nu pricepe esenta subiectului si ca solutia cea mai buna este sa o scalde in stilul sau caracteristic . 
el a afirmat in " Adevarul " ca " Problema e complicata ! 
trebuie sa anunt si presedintia . 
dincolo de problemele privativarii si ale ingerintei politicului , cred ca domnul Sirbu a procedat gresit refuzind celor sapte parlamentari accesul si dialogul in problema Tepro Iasi . 
drept care ii voi cere sa prezinte scuze public domnilor parlamentari " . 
Recititi aceasta declaratie care contine in ea putin cap , multe picioare si o cantitate record de asurditati . 
declaratia este chiar o performanta pentru un premier . 
intii de toate , Radu Vasile zice ca " trebuie sa anunt si presedintia " . 
socotim ca presedintia are ochi si urechi . A aflat si ea cel putin din ziare si de la televiziuni . 
nu e vorba nici de presedintia de pe Marte , nici de cea din Uzbekistan , ci despre cea de la Cotroceni , din Romania , cu consilier de presa si cu o echipa de monitorizare a mass - media . 
de altfel , din cite stiu , presedintele Constantinescu citeste ziarele spre miezul noptii , imediat dupa ce ele au iesit din tipografii . 
in consecinta , nici institutia , nici omul nu au nevoie de acest serviciu al premierului . 
probabil ca primul - ministru se gindea sa anunte oficial Presedintia Romaniei . 
dar asta e o alta aiureala . 
presedintele FPS se subordoneaza chiar guvernului pe care Radu Vasile il conduce . 
nici pe vremuri nu avea de - a face cu presedintia . FPS depindea de parlament . 
in consecinta , nici atunci si nici acum , Radu Vasile nu are de ce sa lege FPS de Cotroceni . 
iar la parlament poate trimite eventual o scrisoare prin care sa informeze cele doua Camere despre pretentia lipsita de acoperire legala a celor sapte . 
deci invocarea presedintiei e si ilegala si nefireasca . 
ea are totusi meritul de a ne arata ca in existenta FPS , presedintele are un anume rol , chiar daca neoficial . 
el l - a sustinut pe Sorin Dimitriu si tot el pare a fi un suporter al clujeanului Radu Sirbu . 
or , pentru declaratia facuta , Radu Vasile ar trebui luat la intrebari de Emil Constantinescu . 
presedintele ar putea chiar sa - i dea telefon premierului si sa - i zica , ma desteptule , de ce m - ai dat in vileag ca si eu ma ocup de FPS ? ! 
trecem totusi la partea a doua : " Dincolo de problemele privatizarii si ale ingerintelor politicului , cred ca Sirbu a procedat gresit .... " . 
sa cazi pe spate cu pixul pe piept ! 
premierul zice - " dincolo de problemele privatizarii si ale ingerintei politicului " . " Dincolo " inseamna in limba romana un fel de " trecem peste " . 
pai tocmai aici e buba cea mare ! Primul - ministru ignora esenta si zice , lasa dom' le cu ingerintele politice , ce daca se baga parlamentarii si sefii de partide si acolitii lor in privatizari ? 
e ca si cum ai spune ca e neplacut sa - si vire nasul , dar nu avem ce face , au si ei interese si trebuie sa si le rezolve . 
stie cetateanul ce inseamna asta ? 
se vinde la licitatie o fabrica , buna sau rea . 
vine un strain nebun si zice ca da zece milioane de dolari . 
si atunci apare ingerinta politica . 
se iteste parlamentarul Bulache si zice , dom' presedinte , avem si noi unul la partid care vrea fabrica , dar n - are zece milioane ! 
fa si mata ceva si hisie - l pe strainul ala imbuibat si ajuta - l pe al nostru ! 
asta a ingerinta politica ! 
si asta inteleg parlamentarii prin preocuparea lor pentru privatizare . Eventual sa puna talpi unui investitor strain si sa cistige PAS - ul . 
or , premierul , in loc sa critice practica nenorocita , trece peste ea si aproape ca o incurajeaza . 
ultima trasnaie zisa de premier , ca bomboana de pe stiti dumneavoastra ce , e ca Radu Sirbu ar trebui sa - si ceara scuze public , iar nu parlamentarii sa taca chitic pentru prostia pe care au facut - o ! 
un lucru se contureaza . 
cind privatizarea incepe sa mearga , numarul celor interesati sa intoarca operatiunea cu fundul in sus creste in proportii ingrijoratoare si risca sa se suprapuna cu suma totala a prostilor si ticalosilor din Romania . 
