demisia celor doi procurori din Craiova , Eugen Ciontu si Titus Mitel Serbanescu , face parte din gesturile firesti - dar atit de rare - in Romania . 
un om care se umple de ridicol sau e dovedit ca ar fi atentat la lege se retrage din functia publica . 
asa e peste tot in lume . 
prin comportamentul lor , cei doi procurori au sifonat profesia si institutia . Basca toate cele care urmeaza . 
va dati seama ce inseamna rafala din presa de ieri pentru imaginea unui om intr - un oras de marime medie cum e Craiova ? 
vor trece ani si ani pina cind craiovenii vor uita figura lui Eugen Ciontu cu sfircul in gura si cu berea pe post de drapel ! 
cine stie cind oamenii nu vor mai izbucni in ris amintindu - si scandalul ? ! 
pretul acelei aventuri , al comportamentului scapat din haturi este enorm . 
dar a fost platit . 
procurorii , reprezentind una dintre institutiile fundamentale ale statului , au crezut ca isi pot permite orice , ca ei sint buricul pamintului , taie si spinzura dupa bunul lor plac ! 
iaca nu - i asa , iar acesta e farmecul nebun al democratiei . 
cum iesi din patratica pe care ti - o rezerva legea si statutul social , cum apare cineva care te " tunde " ! 
de fapt , cei doi procurori au incercat o demisie onorabila , ea raminind totusi la fel de rusinoasa , desi Parchetul ar fi trebuit sa nu le - o accepte , ci sa - i dea afara din motive disciplinare . 
prezenta procurorilor pe prima pagina a mai tuturor ziarelor nu e doar un semnal pentru Parchet , ci bate mult mai departe . 
politicienii , parlamentari sau ne , membrii guvernului sau de pe linga , politistii , prefectii si judecatorii au aflat ca asta li se putea intimpla si lor . 
nu sint chiar putini cei care , detinind functii publice , si - au permis astfel de iesiri . 
dar au avut norocul sa nu fie fotografiati , iar presa sa nu afle decit zvonuri . 
de acum , cei alesi sa reprezinte autoritati ale statului vor trebui sa se gindeasca de doua ori inainte de a se considera atotputernici si nemuritori , infailibili si intangibili . 
poate ii vede cineva , poate ii surprinde un aparat de fotografiat si ajung si ei pe drumul procurorilor din Craiova . 
adica pe nicaieri si de risul lumii . 
scandalul de la Craiova mai are o codita . 
prim - procurorul Aurel Bajenaru , cel care i - a promovat pe cei doi , considera ca e vorba despre o inscenare . 
reamintim ca , in editia de ieri , " Evenimentul zilei " a publicat informatia conform careia Aurel Bajenaru a primit caseta video la citeva zile de la filmare si cu multe saptamini inaintea arestarii ziaristului Tiberiu Patru . 
deci ar fi putut sa - i intrebe pe cei doi daca inregistrarea este adevarata si daca nu cumva ziaristii au fost cei care i - au dus la acel chef . 
Eugen Ciontu a fost chestionat de reporterul ziarului nostru si nu a contestat nici banda video , nici imprejurarile , nici fotografia . 
asta ne determina sa presupunem ca Aurel Bajenaru , prin atitudinea avuta inainte de izbucnirea scandalului , dar si prin declaratia de ieri , este un functionar suspect . 
caci il putem banui linistiti de lipsa bunei credinte , de incercarea de a minimaliza o abatere grava a celor doi angajati ai sai . 
mai mult , Aurel Bajenaru dovedeste ca n - a gindit prea mult . Si daca ar fi fost o inscenare ( mama , ce inscenari placute li se organizeaza procurorilor ! ) , cei doi trebuiau destituiti pentru ca au putut fi atit de prosti incit , in prezenta unor reporteri , sa se comporte ca niste iepurasi ametiti cu o boaba de strugure . 
oricum ar fi , ei tot in afara Parchetului meritau sa ajunga . 
comportamentul prim - procurorului Aurel Bajenaru ne arata care este " anvergura " unui om cu raspunderi in mecanismul justitiei dintr - un judet . 
functie mare , gindire strimba , curaj putin . 
abia acum sintem obligati sa ne intrebam daca nu avea cunostinta si de alte escapade , de alte excese ale procurorilor din Dolj . Sau partiniri in instrumentarea unor dosare . 
in cazul sau , demisia ar fi cu mult mai onorabila ! 
cum prim - procurorul Aurel Bajenaru cirpeste judecati indoielnice - si nu am aflat despre vreo masura impotriva sa - nu ne ramine decit sa continuam sa sapam in activitatea Parchetului craiovean pentru a convinge ca el trebuie destituit . 
