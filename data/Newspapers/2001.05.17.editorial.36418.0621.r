motiunea e un fel de cui . 
il bati puterii in diferite locuri . Atita doar ca nu ajungi prea sus . 
n - ai argumente , nu te crede nimeni ( ba te mai iau si in bascalie ) , iar eficienta este nula . 
poti incerca de cite ori vrei . 
un cui intr - o dusumea nu e motiune . 
un cui batut mai sus , in perete sau in inima , ar putea avea consecinte puternice . 
uneori poate duce chiar la caderea puterii ( ca in cazul votarii unei motiuni de cenzura ) . 
motiunea simpla anuntata de liberali si de cei din PD nu viza darimarea guvernului Nastase . 
ar pica tot pe autori . 
si ca sa provoace o drama pentru Adrian Nastase , aflat la inaltimea a 70 de procente de credibilitate , cele doua partide mici ar fi trebuit sa puna opt - noua scaune unul peste altul pentru a se putea agata de grumazul premierului . 
or , tot romanul stie ca PNL si PD sint prea mici in momentul de fata pentru a duce la bun sfirsit o asemenea operatiune . 
incercarea lor de a inainta totusi o motiune seamana cu o chitaiala naiva de dupa coltul unei cladiri . 
chit - chit , ca trece elefantul si trebuie sa protesteze cineva ! 
penibila in tentativa de a bate un cui in talpa guvernului Nastase e neglijenta . 
de citeva zile , cele doua partide o tot mosmondesc . In final , ele s - au incurcat intr - o chestiune de procedura . 
s - au prezentat cu motiunea in ziua in care Camera Deputatilor nu lucreaza in plen ( program valabil de vreo zece ani ) , iar documentul nu poate fi depus ( conform regulamentului ) decit la presedintele Camerei , in timpul unei sedinte publice . 
e ca si cum un elev aerian se duce duminica la scoala sa dea teza la matematica . 
Detaliul , dincolo de comicul situatiei , are meritul de a ne spune un lucru mult mai important . 
nu avem opozitie . 
Romania e guvernata de o putere careia nu i se opune nimeni . 
cu cit de putina pondere au cele doua partide in parlament , ele nu se vad . 
in plus , dupa felul in care se misca , ne arata ca sint mici si grase . 
vreau sa spun ca partidele de la care ne - am putea astepta la oarece nervozitate , ca reactie in fata lentorii cu care actioneaza puterea , inca se misca greoi , sub apasarea osinzei de pe creier , depusa pe vremea cind se aflau la putere . 
nu au plecat din fotolii cu pagube majore , ba i - am putea socoti pe cei mai multi ca aranjati , asa ca o lene evidenta si o anume comoditate se vad in toate reactiile . 
acest tip de comportament e mult mai grav decit ne - am putea imagina . 
opozitia nu exercita nici o presiune asupra executivului , nu avertizeaza nici electoratul , nu dezmorteste nici societatea civila . 
partidul de guvernamint face ce vrea si nimeni nu - i sufla in ciorba . 
de fapt , nu are cine ! 
PRM mai primeste cite un castron in timp ce se stinge lumina , iar ceilalti maninca de la pachet . 
nu motiunea mi se pare esentiala . 
oricum nu trece . 
atitudinea aceasta resemnata a micro - opozitiei din parlament dezechilibreaza si mai puternic scena politica . 
in loc de asemenea miscari compromise din start , cele doua partide ar trebui sa se intoarca la izvoarele realitatii . 
acolo se afla adevarurile pe care trebuie sa incerce sa le aduca pe scena . 
acolo e sursa lor de putere . 
si apoi , lupta . Ca proportii , am revenit la anii ‘92 - ’93 ! 
cam tot atita era PDSR si cam tot atit reprezenta si opozitia . 
dar atunci aceasta se batea cu disperare sa se afirme . 
iar acum sforaie de atita confort ! 
