pusi pe jaratic de retragerea din cursa a lui Emil Constantinescu , politicienii romani s - au agitat si mai mult . 
Petre Roman si - a scos aproape tot familionul la rampa , ca tot cetateanul sa vaza ce minunatie de " celula de baza a societatii " a intemeiat domnia sa . 
si pentru ca iesirea s - a produs la emisiunea " Steaua ta norocoasa " , de la PRO TV , n - a fost de - ajuns doar familia . 
au fost invitati si colegi , si prieteni , si cintareti , au fost facute legaturi telefonice cu rude din Spania si cu prieteni din Franta . Sa nu uite romanul si romanca marele talent al ministrului de externe care vorbeste dintr - o limba intr - alta de parca s - ar juca la pian . 
si chiar nu poti sa nu admiri naturaletea cu care Petre Roman se exprima in limbi straine ( mai ales in spaniola ) , dar si pe cea cu care stie sa para casnic , familist , modest si cuminte . 
ai zice ca nu are nici un fel de orgolii exagerate . 
abia cind il ricii putin sau il atingi la interes , Petre Roman iese din ambalajul sau numai zimbete si iti arata niste colturi extrem de dure . 
la " Steaua ta norocoasa " ( nu merita sa mai zicem nimic despre gazda ) , Petre Roman " si - a reanuntat " candidatura la functia de presedinte al Romaniei . 
folosirea acestui prilej neconventional are in ea o doza de istetime , desi romanii nu prea sint amatori de happening - uri prezidentiale . 
nea Nicu ne - a obisnuit cu sobrietatea . 
nu prea ne - a invatat nici cu ideea ca un sef de stat joaca table ( desi inrosea zarurile ) , nici cu giugiulitul catelului , nici cu exersatul limbilor straine ( la care era lemn ) , nici cu altele mai omenesti . 
asa ca excesul de familie si familiaritate , in loc sa aduca un strop in plus de consideratie , mai degraba il alunga . 
s - ar putea ca romanii sa zica despre avalansa de prieteni , cadouri , semne de simpatie si legaturi telefonice ca e mai degraba o forma de topism decit de normalitate . 
adevarul e ca Petre Roman are putine sanse sa ajunga presedinte . 
se vede asta in sondaje , s - a vazut si in rezultatele campaniilor precedente . 
pentru a nu - l descuraja de tot , i - am zice ca si - ar putea vedea visul cu ochii doar in momentul in care un melc ar ajunge de la Baia Mare pina la Baia Sprie . 
cam tot atit timp i - ar trebui si lui Petre Roman , ca sa ajunga la Cotroceni , plecat de la guvern si ocolind pe la " Steaua ... " de la PRO TV . 
ceea ce nu inseamna ca Petre Roman la Externe reprezinta acelasi lucru ! 
ca ministru , pe scaunul lui Nicolae Titulescu , a aratat destul de putin . Dar mult mai mult in comparatie cu Teodor Melescanu sau cu Sergiu Celac . 
ba , la unele reuniuni internationale , Petre Roman a reusit sa stringa , in preajma sa , toti ziaristii prezenti , lasindu - l pe Ion Iliescu singur ca taranul in fata unei vitrine incarcate . 
chiar si dintr - o asemenea scena se poate deduce ca Petre Roman se misca extrem de usor prin alte tari , da bine , e privit ca un om normal si i se potriveste functia . 
pina acum , trei lucruri au atras atentia . 
primul a fost scandalul cu aminarea vizitei ministrului apararii din Olanda , cind , pentru " sanctionarea " lui Victor Babiuc s - au incurcat niste hirtii - a se citi ca Petre Roman isi plateste politele cu virf si indesat . 
al doilea , ca Petre Roman a parafat ( unii au zis " in graba " ) Tratatul bilateral Romania - Republica Moldova si , in sfirsit , al treilea fapt , ca in timpul scurtului sau exercitiu de pina acum , Petre Roman a reusit sa obtina promisiunile de sprijin ale unor importanti sefi de state , pentru ca romanii sa poata circula fara vize in Europa de Vest . 
daca angajamentele obtinute se vor concretiza pina in perioada alegerilor , actualul ministru de externe ar putea avea un procentaj mai mare . Dar nu suficient pentru a deveni unul dintre candidatii cu sanse reale la fotoliul de sef al statului . 
anularea vizelor i - ar putea aduce insa o recunoastere hotaritoare pentru a ramine in actuala pozitie executiva si intr - un guvern urmator . 
ceea ce nu ar fi putin lucru pentru un politician care , dupa suisuri si coborisuri , n - a ramas pe tusa in cursa dura a ultimilor zece ani . 
geaba s - a dus Petre Roman la " Steaua ta norocoasa " spre a - si anunta candidatura pentru Cotroceni . Presedintia se potriveste mai bine cu " Surprize , surprize ! " . 

