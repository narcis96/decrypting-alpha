" al treilea sau gol " - zic comentatorii nostri de televiziune . 
si " al saptelea sau sut " . 
de doua campionate mondiale , toti crainicii nostri de fotbal , impreuna cu fotbalistii , pun cite o talpa limbii romane si o faulteaza imaginindu - si ca nu - si da nimeni seama . 
sa nu mai zic de batrinul rinocer de televiziune care spunea mereu " in fata portii propriei porti " . 
celebrul Ioan Chirila , cel mai mare stilist al cronicii sportive , s - ar rasuci in mormint . 
daca extindem discutia la modul de exprimare al presedintilor de cluburi , totul devine un spectacol in sine . 
e delir de mahala si de corigent impins pe micul ecran ca la o inghesuiala de vitei in boxa . 
Interjectii , gigiieli si propozitii neterminate , varsate in alte propozitii pe subiecte care nu au nici o legatura intre ele , presarate cu cite o golanie , cu un bombeu in fluierul dusmanilor si cu cite o meditatie despre presa . 
de fapt , Mondialele si " Procesul Etapei " ne - au ajutat sa intelegem un lucru simplu . 
ca mai toti cei care vorbesc sau scriu despre fotbal gindesc " peltic " . 
o exceptie adeseori comica e Cornel Dinu , cel care joaca si rolul filozofului culturalo - fotbalistic . 
Dinu , daca nu se agata de un nume din mitologie si de o intimplare din istorie , nu poate vedea un penalty . 
el reprezinta chiar excesul de pretiozitate in raport cu gigiiala . 
in rest , cei care se pretind experti in sport construiesc propozitii de plins . 
de unde sintem obligati sa deducem ca gindesc pe masura . 
si , daca gindesc prost , nu au cum sa fie experti . 
cind vad ce - a patit Italia si cum se tavalesc peninsularii in lacrimi si vaicareli , cind vad ca o campioana mondiala e trimisa acasa de o echipa alcatuita numai din jucatori cu nume greu de pronuntat si de scris pe hirtie ( chiar merita sa facem un concurs cu un mare premiu pentru cel care stie pe de rost , dintr - o rasuflare , echipa Senegalului ) , mie mi se face un dor nebun de cronicile lui Ioan Chirila , ale lui Radu Cosasu , de propozitiile de bijutier ale lui Fanus Neagu ( esuat in roman ) , de ce scria pe vremuri Ion Baiesu . 
ba mi se face dor si de o spurcare a la Eugen Barbu , singurul care ii stampila aproape mortal pe prosti si pe maimutoi . 
campionatul acesta mondial , cel mai nebun dintre toate cite ne - au fost date , e lipsit de cronicari pe masura . 
ne face sa ne para rau ca si Cristian Topescu a imbatrinit . 
ca Michiduta din fiecare chibit , fericit sa - i vada pe galonati trintiti de minji si anonimi , nu are un menestrel capabil sa exprime bucurii si tristeti infinite pe care doar fotbalul le poate provoca . 
incercati sa va imaginati cum ar suna cuvintele unui Shakespeare despre drama italienilor din aceste zile ! 
sau un Caragiale scriind despre Cornel Dinu si Dumitru Dragomir ! 
nu vi se pare ca traim o epoca plina de eroi adevarati amestecati mereu cu muhaiele si caricaturi , careia ii lipsesc tocmai cronicarii si pictorii ? 
cu bilbiitii care ne spun ce suturi si ce pase vedem , nebunia acestor zile seamana cu o istorie de la cumparaturi in piata de legume . 
atita doar ca discipolii lui Cristian Topescu striga ca taranii cind mai da Dumnezeu cite un gol de zile mari . 
