moartea si - a facut rondul prin Valea Jiului . 
a vamuit si a plecat mai departe fara sa lase vorba despre ziua intoarcerii , desi minerii stiu ca existenta lor sub zodia fatalitatii presupune si pericolul zilnic , si tributul periodic . 
aici , viata , dincolo de chinurile sau de bucuriile cotidiene , se masoara in asteptari . 
cind si cine ? 
daca in sufletele celor care traiesc in zona exista si disperare , si resemnare , daca ei s - au obisnuit cu moartea asa cum s - au invatat bucurestenii cu maidanezii , nu inseamna ca locul este blestemat si ca nu ne mai ramine decit sa asteptam stirile care anunta implinirea destinului . 
mai exista in Valea Jiului o sumedenie de galerii de fuga , de cai spre lumina , de forme prin care momentele tragice pot fi evitate . 
dar niciodata nu le - am parcurs pina la capat . 
la fiecare eveniment , dupa patetismul primelor reactii , se contureaza revolta . 
nu mai putem continua asa ! 
nu mai avem de ce astepta ! 
trebuie facut ceva ! 
si de data aceasta reactia politica a fost la inaltime . 
premierul si - a intrerupt vacanta , a fost alcatuita o comisie de ancheta si , pentru a mai calma suferintele , s - au facut promisiuni de ajutor familiilor indoliate . 
chiar s - ar putea zice ca , in aceste zile , toata Romania este alaturi de ele . 
dar miine ? 
dar peste un an ? 
va trece timpul , si promisiunile se vor prafui prin sertare , soseaua nationala prin munti nu va iesi dintre copertele unui dosar spre a se catara pe umeri de piatra si spre a cobori in serpentine de la Virful lui Neag . 
fabricile in care sa lucreze femeile din Vale nu vor avansa decit pina in faza de credite , statutul de zona defavorizata nu va aduce decit vinatori de chilipiruri fiscale , bugetul nu va mai ajunge si pentru citeva sute de detectoare de metan din cauza ca banii se vor pierde pe drum . 
asta si pentru ca in activitatea de functionar al guvernului nu se moare , ca in cea de ministeriabil nu exista accidente de munca , pentru ca in consilii sau in primarii nu se surpa galeriile . 
o intreaga lume care traieste din banii publici isi deconteaza incapacitatea de a gasi solutii in galeriile periculoase , in mortii pusi pe seama sortii . 
chiar si incercarile de eliberare a lui Miron Cozma nu sint decit marunte premii , menite a ascunde o neputinta adinca a mecanismelor statului . 
ele seamana cu oferta cretina de a - i trimite pe mineri la culesul fructelor de padure , cu amnistierea detinutilor pe motiv ca nu mai sint locuri in puscarii , cu atitea altele care ne arata ca inca mai credem ca moartea poate fi infruntata cu baloane colorate , cu flori de cimp si cosuri cu fructe salbatice . 
e un cerc vicios , Romania nu are nici timp , nici bani si nici experti pentru a se lupta cu saracia si cu moartea pe Valea Jiului . Iar reactiile violente ale minerilor nu genereaza decit teama si pretexte de aminare . 
ei se revolta ca nu mai sint tratati ca inainte si ceilalti se scuza ca nu pot sa uite ce au facut . 
iar pe acest cerc vicios , presarat cu tot felul de vinovati si inconstienti , cu cadenta zilelor obisnuite , moartea isi face rondul pentru a ne arata inca o data locurile unde nu sintem in stare sa facem nimic . 
