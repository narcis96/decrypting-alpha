un mic antrax pentru un baiat bun ca tine , de la un dragut de taliban . 
este mesajul unui patron din Bucuresti catre un prieten . 
a ajuns la altcineva . 
omul s - a speriat si a anuntat politia . 
un alt bucurestean a trimis un plic cu faina . 
si - a dat seama ce a facut si a telefonat destinatarului : Nu va speriati , a fost o gluma . 
asta inseamna ca si el a realizat ce efect poate avea plicul cu pudra alba . 
ba , pe diverse adrese de Internet sosesc mesaje care contin chipul lui Bin Laden sau avioane care intra in turnuri . 
de citeva saptamini , pe telefoanele mobile , cei cu umor trimit un mesaj catre prieteni : Toata lumea e suparata pe mine . 
sint singur . 
am nevoie de un prieten . 
ma intreb daca as putea sa stau citeva zile la tine . 
al tau , Osama bin Laden . 
au inceput sa apara si bancuri . 
Teorema lui Bin Laden ne arata cum se poate transforma un pentagon intr - un patrulater . 
un alt banc se refera la o partida de sah intre George W . 
Bush si Osama bin Laden , in care presedintele american incepe jocul cu un handicap de doua turnuri . 
intrebarea mea este simpla . 
se poate ride si pe seama unei tragedii ? 
cu foarte multi ani in urma am dat un mic ciubuc portarului pentru a intra dupa ora inchiderii in lagarul - muzeu de la Auschwitz . 
a doua zi dimineata paraseam Polonia si nu voiam sa plec fara a vedea locul . 
era intuneric si ceata . 
trecutul , intunericul si pustietatea imi provocau o stare de neliniste amestecata cu teama . 
la coltul unei cladiri in care murisera cine stie cite mii de oameni , o pereche se saruta pe rupte . 
o clipa am avut sentimentul unei ofense . 
gestul lor arata ca o impietate in locul acela . 
am intors capul revoltat . 
dinspre cladirea in care se afla celebra camera de gazare venea o umbra . 
era un om . 
la citiva pasi de mine a inceput sa fluiere un cintecel . 
nu - mi amintesc melodia . 
cind a ajuns in dreptul meu mi - am dat seama ca era un tinar din echipa de paza . 
am vrut sa - i spun , aici ti - ai gasit sa fluieri ? 
nu ti - e rusine ? 
n - am zis nimic pentru ca omul era doar vesel intr - un loc plin de semnificatii tragice . 
traia normal si isi facea datoria . 
si fluieratul sau , si sarutul perechii indragostite reprezentau triumful vietii asupra mortii . 
si cintecelul , si dragostea celor doi contineau o sfidare pura la adresa crimelor comise la Auschwitz . 
si bancurile cu Bin Laden au aceeasi semnificatie . 
sint o sfidare a vietii de fiecare zi la adresa terorismului si a mortii , a haosului si a fricii . 
Plicurile cu faina sint altceva . 
depasesc cu mult limitele unei glume proaste . 
seamana cu plimbatul , la miezul noptii , al unui schelet pe la ferestrele unei familii ingrozite . 
nu sint gesturi polemice la adresa mortii , ci fapte menite a contribui la extinderea infernului . 
asemenea gesturi ar trebui pedepsite aspru . 
risul si muzica vindeca si minimalizeaza raul . 
prostia il poate intretine si hrani la nesfirsit . 
poti sa fluieri si poti sa rizi in fata unei camere de gazare , dar nu poti sa refaci acest instrument al mortii spunind ca ai glumit . 
si nici sa trimiti un plic cu faina , zicind ca e Un mic antrax de la un dragut de taliban . 
e ca si cum i - ai ajuta pe teroristii care au lovit World Trade Center sa - si continue opera tragica . 
