ati vazut romani fericiti ? 
eu , unul , am dat de vreo citiva , dar nu multi . 
si erau prin tara , nu pe aiurea . 
iar printre cei fericiti , calare pe vreo douazeci de granite , sint si acesti tigani din Taraful Haiducilor de la Clejani . 
in 1990 , in loc sa care rulmenti ori sa ciordeasca pe la Paris , tiganii din Taraful Haiducilor au iesit in Europa si au incintat urechile vesticilor . 
l - au facut praf pe celebrul actor Johnny Depp care i - a dus si la Hollywood , au incins sala Palatului Congreselor din Madrid , au jucat in filme , au fost invitati la emisiuni de televiziune . 
ba , pentru prima data in istoria neamului lor , au prezentat si pe podiumul de la Paris hainele creatorului japonez Yoji Yamamoto . 
au cistigat si premiul BBC World Music pentru cel mai bun grup din Europa si Orientul Mijlociu , au fascinat lumea cu muzica din singele lor si au facut pentru Romania cit nici ei n - au inteles ca pot face . 
au adunat muzicanti din Balcani si i - au purtat prin lume , au cintat la Monte Carlo si la Opera din Paris si pun la cale un proiect care se numeste " Viorica din Clejani & Brass Band " . 
trebuie sa ai un umor nebun , un chef infinit de viata , un talent iesit din comun si o seriozitate greu de gasit la multi compatrioti pentru a izbuti toate acestea . 
dar cel mai neobisnuit proiect al lor este ca , de Pasti , Taraful Haiducilor din Clejani sa cinte impreuna cu un cor bisericesc . 
in toate acestea e atita bucurie , incit tiganii din Clejani nu pot sa cinte fara sa - i contamineze pe cei din jur . 
ar fi pacat sa va ginditi la ei ca la toti ratacitorii nefericiti de pe strazile capitalelor europene . 
oamenii acestia asteapta emotionati ca niste copii sa se intoarca in tara . 
ba , au cea mai chinuitoare emotie inaintea celui mai important concert din viata lor . 
dupa un deceniu de succese prin lume , astazi , Taraful din Clejani cinta la Sala Palatului . 
pentru tiganii care au cucerit lumea , dar sint mai putin cunoscuti la ei acasa , concertul de astazi e mai important decit unul pe care l - ar putea sustine in Paradis . 
de ce ? 
pentru ca fiecare roman ( sau de alta natie ) care a izbutit sa aiba mare succes prin lume asteapta cu nerabdare sa dovedeasca si acasa ca e bun . 
geaba ai facut sali pline sau ai cistigat un sac cu bani pe aiurea , daca la tine in sat , in oras sau in tara esti tot un nimeni ! 
iata de ce unul dintre oamenii tarafului zice : " In turnee simtim lipsa contactului cu locul unde am invatat sa cintam , unde am fost crescuti . 
de aceea , in pauza dintre turnee raminem totusi lautari de nunti . 
dar niciodata n - o sa ma duc in Franta sa ma fac francez " . 
povestea Tarafului din Clejani sau a naistului Damian , celebru si el in America , ar putea sa ne puna putin pe ginduri in ce - i priveste pe rromi . 
stiu ca fiecare roman are o mica stringere de inima atunci cind e vorba de acestia . 
ba au patit - o cu un neserios ( cum sint si destui romani ) , ba au fost furati de un ciorditor ( cum sint si romani ) , ba au auzit de puradeii care cersesc prin Paris ( cum o fac si altii ) . 
poate ca ispravile Tarafului Haiducilor din Clejani sa ne mai clinteasca nitel din prejudecati si sa ne ajute sa descoperim un adevar pe care nu vrem sa - l rostim . 
ca exista rromi care fura , ca exista rromi care dau din gura si o scalda in politica ( luind mereu scamele de pe reverele puterii , cum o face constant Madalin Voicu ) , dar ca exista si rromi care fac pentru imaginea Romaniei mai mult decit fac romanii care freaca mangalul . 
