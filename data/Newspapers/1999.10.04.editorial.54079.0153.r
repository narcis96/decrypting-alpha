ce poate zice bietul roman cind afla ca Emil Constantinescu il sustine pe Ovidiu Grecea , iar Radu Vasile il muta de la AVAB ? 
ca dihonia sapa de zor relatia celor doi ! 
ce sa spuna hartuitul de contribuabil cind citeste ca Mariuca Vasile zice " sa negociem cu debitorii " , iar Grecea , care voia executare silita , este schimbat ? 
ca am renuntat la sanctionarea vinovatilor si trecem fericiti la negocieri care nu se vor termina niciodata ! 
ce vor zice strainii care au considerat infiintarea AVAB ca pe o forma de recuperare a banilor necurati cind vor vedea ca guvernul a schimbat macazul si a redus motoarele ? 
ca , inca o data , romanii fac galagie mare si sfirsesc prin a schimba placa , prin a se pacali singuri si prin a - i pacali si pe altii . 
zic ca fac , dar pina la urma nu se intimpla mare lucru . 
nici nu le poti reprosa ca au renuntat , nici nu apuci sa vezi un rezultat concret . 
ce s - a intimplat cu AVAB vine sa confirme inca o data atitudinea care a dominat in Romania din 1990 incoace . 
e vorba despre decizia in coada de peste . 
despre un mod particular de a gindi si de a actiona care nu duce la un progres clar , la un sfirsit cuantificabil . 
totul se risipeste in vorbarie , in masuri la contramasuri , in promisiuni , in imbunatatiri la imbunatatiri care esueaza intr - o inertie vecina cu paralizia . 
noul director AVAB , Dumitru Tataru , nu are habar de institutie si vede totul prin prisma femeilor . 
zice ca programul nu - l lasa nici macar o jumatate de ora " la gagici " , iar bancile trebuie lasate fara credite neperformante , " ca niste fete mari " . 
cu o asemenea filosofie e greu de crezut ca institutia va deveni ceea ce se intentiona . 
din structura a statului , infiintata pentru a recupera banii pierduti , ea va ramine doar partener de tirguiala si , eventual , instrument de presiune politica : " Nu dai atit , te bagam in gura presei si te scoatem la licitatie ! " . 
a propulsa un necunoscut in fruntea acestei institutii ar putea fi sinonim cu a o deturna de la scopul ei initial , ingropind - o definitiv . 
mai mult , mutarea operatiunilor in spatele cortinei , departe de ochii opiniei publice , duce la acumularea de suspiciuni . 
iar prezenta sotiei primului - ministru intr - o asemenea institutie amplifica indoielile noastre . 
ce rol va juca Mariuca Vasile ? 
cum va folosi influenta de care se bucura sotul si in ce masura fiecare gest al ei cu implicatii financiare va ramine credibil ? 
Radu Vasile va plati un tribut important pentru acest act necugetat , iar AVAB va deveni , in perioada campaniei electorale , sursa unor scandaluri devastatoare . 
timp de noua ani , Romania n - a fost in stare sa puna ordine in regimul creditelor . 
multi dintre cei care acuza acum fraudele petrecute au incercat sa obtina , la rindul lor , asemenea avantaje . 
fie au fost refuzati , fie n - au exercitat presiuni destul de puternice . 
creditele - sportul national al acestor ani - au golit bancile sub privirile socate sau ingaduitoare ale populatiei . 
si daca in acesti noua ani , nici o institutie a statului nu a putut face nimic convingator pentru a bloca scurgerea banilor , atunci ne mai putem agata sperantele de un grup de 40 - 50 de " specialisti " in genul lui Dumitru Tataru , " ranforsati " cu Mariuca Vasile ? 
eu zic ca nu ! 
ca ne putem lua linistiti adio de la institutie . 
ce - ar insemna asta ? 
Pecetluirea pagubelor ! 
pierderea in ceata a tuturor celor responsabili de dezastrul bancar si , in cele din urma , de declinul economic . 
Imbogatirea definitiva a unor clienti politici din acest deceniu . 
trecerea tuturor debitorilor dubiosi de la statutul de persoane in vizorul legii la statutul de afaceristi onorabili . 
daca AVAB va negocia si va re - re - reesalona datoriile , indivizi care in orice parte a lumii ar fi ajuns in puscarie , la noi vor ramine pe prima scena si vor pretinde respectabilitate . 
ceea ce inseamna ca Romania anilor viitori va defila cu niste buboaie legalizate . 
AVAB , ultima reduta a marilor aranjamente financiare , e doar o piesa de teatru , menita a fi jucata pentru spectatorii naivi si pentru electorat , cu scopul de a emite certificate de onorabilitate in loc de sentinte de condamnare . 
