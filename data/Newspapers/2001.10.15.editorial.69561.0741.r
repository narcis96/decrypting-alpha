guvernul Adrian Nastase e obligat sa puna mina pe matura . 
sau pe tinctura de iod pentru a curata plaga coruptiei . 
daca nu face asta , premierul poate sa defileze si prin Paradis . Romania tot cu stampila corupta ramine . 
iar coruptia va roade incet - incet credibilitatea executivului , a institutiilor statului si , in cele din urma , a tarii intregi . 
constient de gravitatea fenomenului , guvernul a anuntat un program pe masura . 
n - a aparut inca . 
dar , intr - un timp scurt , el va fi subiect de dezbatere publica . 
ministrul justitiei , Rodica Stanoiu , a spus ca intr - o saptamina , cel mult doua , vom avea documentul in cauza . 
primarul Bucurestilor , Traian Basescu , n - a mai asteptat declansarea campaniei guvernamentale . 
duminica a prezentat numele unor consilieri municipali implicati in diverse afaceri cu regii publice ( RADET , RATB , Administratia Strazilor ) . 
cu alte cuvinte , primarul general al Capitalei a venit in intimpinarea initiativei guvernamentale . 
vreti sa va ocupati de coruptie ? 
poftiti subiecte care va privesc ! 
si a dat doar citeva dintre exemplele care duc la oamenii partidului de guvernamint . 
miscarea lui Basescu e mai putin a primarului , cit a presedintelui de partid . 
el stie ca PSD nu va putea sa desfasoare o campanie impotriva coruptiei ocolindu - i pe fideli , simpatizanti sau membri marcanti . 
am avea de - a face atunci doar cu un spectacol ieftin cu un final in care totul se va sparge in capul initiatorului . 
adevarul este ca guvernul Adrian Nastase nu poate repeta greseala din campania anticoruptie lansata de Emil Constantinescu si pierduta pe drum tot de el . 
ori se implica serios , ori o lasa balta . 
daca o duce cinstit , inseamna sa - si tunda oamenii , in unele cazuri chiar pe cei de baza . 
o campanie facuta cu jumatati de masura ( dusa doar impotriva dusmanilor politici ) e sinonima cu un enorm penibil pentru PSD . 
Traian Basescu sare des si exact la momentul potrivit . 
razboiul sau cu PSD si cu primarii de sector ai acestuia nu conteneste . 
pe de o parte , partidul de guvernamint incearca sa - l stringa pe primar de curea . 
daca il scapa , acesta tisneste spre presedintie la alegerile din 2004 . 
daca il blocheaza , Adrian Nastase ii poate pierde pe bucuresteni . 
in aceasta dilema se joaca tare , dar nu sinucigas . 
fiecare mai face o miscare menita a - i da celuilalt dureri de cap . 
consilierii ( majoritari PSD ) il blocheaza pe primarul general pe unde pot . 
Traian Basescu o intoarce ori de cite ori prinde ocazia . 
si o face ferm , aproape dur , generind de fiecare data o confruntare de proportii , din care nu are de cistigat decit Romania . 
el isi asuma rolul intregii opozitii ( ataca in toate momentele de slabiciune ) , fiind presat sa nu iasa din patratica sa administrativa . 
vor sacrifica PSD si guvernul citiva dintre oamenii partidului contaminati de coruptie ? 
va ceda Traian Basescu la talpile puse de adversarii sai ? 
razboiul continua si , asemeni celui din Afganistan , este departe de un sfirsit previzibil . 
dar merge repede ! 
