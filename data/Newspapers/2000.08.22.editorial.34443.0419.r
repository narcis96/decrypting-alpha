" intilnirea tineretului cu istoria " a fost o sarbatoare artificiala , scoasa din buzunarele propagandei comuniste . 
la Costesti , in judetul Hunedoara , chiar in fata primei cetati din sirul celor care se afla in preajma Sarmizegetusei lui Decebal , era organizata o petrecere aparte . 
Amfiteatrul natural gazduia programe folclorice , montaje literare , prezentari facute de istorici , concerte corale si de muzica usoara . 
daca nu ma insel , citeodata s - au organizat si proiectii . 
incet , incet , la Costesti , nu departe de Sarmizegetusa , s - a conturat un eveniment . 
semana si cu o activitate educativa , si cu una de popularizare a istoriei , dar si cu un maial . 
prin partea locului nu exista ceva similar . 
iar oamenii au avut si au nevoie de momente si locuri in care sa se intilneasca , sa se bucure , sa constientizeze apartenenta la un spatiu si la un trecut . 
e adevarat ca nu e prea usor sa convingi mii de oameni sa fie patrunsi de maretia lui Decebal , ca nu e simplu sa concepi o popularizare a istoriei atita vreme cit cele mai multe fapte legate de Dacia si de Decebal sint necunoscute sau aprig disputate . 
omul modern nu mai seamana deloc cu cel din doctrina comunista , considerat ca o bucata de plastilina , modelabila dupa comandamentele Comitetului Central . 
omul de astazi e liber si , in acelasi timp , hartuit de necazurile zilnice . 
nu se mai entuziasmeaza la comanda , nu mai cade pe spate in fata montajelor literar - artistice , nu mai palpita la cenacluri . 
cu greu poate fi agatat cu simboluri sau captivat de povesti mult prea indepartate de realitatea lui . 
iata de ce ma asteptam la un anume regres al intilnirilor tineretului cu istoria . 
UTC - ul care se ocupa de organizare nu mai exista , banii pentru asemenea evenimente sint putini , fortele organizatorice sint si ele diminuate . 
dar de la toate aceste cauze obiective pina la decaderea serbarilor de la Costesti e totusi o cale . 
simbata seara , in apropierea cetatilor dacice , am vazut cel mai mare bilci din istoria postdecembrista . 
Decebal , daca ar fi trait , s - ar fi dat si el in scrinciob sau cu roata ametitoare . 
ar fi dansat la discoteca pe muzica tiganeasca ( eu tot nu inteleg de ce se prostesc romanii si isi chinuiesc urechile cu tiganeasca - disco ! ) , ar fi mincat floricele , ar fi cumparat bratari luminoase , s - ar fi afumat la gratarele cu mici stricati , ar fi baut si el posirca si votca pina ar fi cazut pe o taraba , ar fi riscat sa fie calcat de masini conduse de pusti dementi , ar fi scapat de ei si ar fi dat de cauciucurile taietorilor de lemne veniti la chef cu camioanele , ar fi fost socat de isteria adolescentilor beti pe care ploaia de artificii n - a facut decit sa - i ameteasca si mai rau ( stelele se invirteau deja in capul multora ) . 
Decebal ar fi fost calcat in picioare la cel mai sinistru bilci din cite mi - a fost dat sa vad si care nu are nimic comun cu istoria . 
nici macar cu un maial bine organizat . 
Serbarile de la Costesti ( asa - zisele " Intilniri ale tineretului cu istoria " ) au devenit un loc de dezmat , de expansiune a kitsch - ului , care depaseste cu mult limitele grotescului . 
la Costesti am vazut o aglomeratie periculoasa , care ar fi putut sfirsi in tragedii de proportii , am vazut atitia copii beti si atita nebunie incit nu - mi ramine decit sa constat decaderea iremediabila a unei sarbatori artificiale . 
nu cred ca as putea fi banuit de rea - credinta , atita vreme cit locurile acelea fac parte si din biografia mea . 
dimpotriva , Orastia si satele din imprejurimi alcatuiesc un univers ce poate imbogati pe oricine . 
dar decaderea serbarilor de la Costesti trebuie luata in serios . 
poate mai exista solutii de redresare , poate e suficient sa se simta o mina de organizator , poate mai trebuie niste bani . 
sau altceva , care sa nu transforme istoria intr - un pretext de haos , mizerie si violenta . 
ce s - a petrecut anul acesta tine doar de visele urite ale comunitatilor decazute , ale popoarelor care nu - si dau seama unde au ajuns . 
