nu cred ca sint prea multi cei care , atunci cind citesc un sondaj de opinie realizat de Metro Media Transilvania si care se refera si la primul - ministru , sint dispusi sa creada o boaba . 
eu , unul , cind imi cade sub privire trec mai departe , zicind , iaca , frate , Dancu vrea sa - l masoare pe Nastase cu micrometrul ! 
si ne spune noua rezultatul corect ! 
dupa cum nu pot sa nu am aceeasi reactie fata de sondajele care - l scot fruntas pe Mircea Geoana . 
in ultima vreme , ministrul de externe creste vertiginos fara sa fi facut mare lucru . 
mi - e profund egal , vorba chibitului de la taraba , cine - l umfla cu pompa si de ce . 
dar , atita vreme cit la coltul strazii , la Neptun , la Orastie si la Afumati , jumatate din oameni nici nu - i stiu numele , nu vad de ce as inghiti o galusca " gatita " dupa cine stie ce planuri . 
sa fie sanatosi , cu ele cu tot ! 
dar nu la rezultatul " stiintific " al cercetarilor despre Mircea Geoana vreau sa ma refer acum , ci la reactia lui Adrian Nastase . 
vineri , la videoconferinta cu prefectii , primul - ministru si - a umflat pieptul cind a aflat rezultatele de la Metro Media Transilvania , unde tocmai fusese masurat cu micrometrul de subordonatul sau Vasile Dancu , si s - a facut rosu ca un curcan cind a auzit ca , in sondajul CURS ( cel pe care eu nu - l cred nici mort ) , Mircea Geoana l - a egalat la incredere . 
Adrian Nastase nu s - a putut abtine si a reactionat la fel ca mine si ca orice chibit care simte mirosul de facatura . 
atita doar ca primul - ministru si presedintele celui mai mare partid din Romania nu se poate purta nici ca un ziarist , nici ca un simplu chibit de politica . 
in cazul sau , rabufnirea e un semn prost . 
e chiar dovada ca - l lasa nervii , ca isi iese extrem de usor din pepeni , mai ales cind se simte concurat ( sau lucrat ) cu mijloace mai putin ortodoxe ( desi ele au devenit deja clasice in Romania ) . 
un sef de partid cu pretentiile lui Adrian Nastase nu se poate cobori pina acolo incit sa accepte fara rezerve un sondaj care - l priveste si care poate fi banuit ca - l " perie " si sa respinga un altul care il ajuta pe concurentul sau din umbra . 
mi se pare ca avem de - a face cu o anume trufie , cu un mod frust de a reactiona al unui om a carui pozitie ne obliga sa cerem mai mult . 
in plus , iesirea lui Adrian Nastase ne arata si ca doza lui de egolatrie este in crestere . 
premierul nu mai concepe strategii de raspuns , ci isi da drumul la sentimente , convingeri sau umori . 
ba , a ajuns sa genereze in echipa sa o adevarata spaima . 
multi ministri evita sa apara sau sa fie abordati de presa de teama ca nu cumva sa observe premierul si sa reactioneze nervos . 
mi se pare prea mult si lipsit de temei . 
in loc sa - si domine cabinetul prin impunerea unor decizii majore , premierul e pe cale sa devina prizonierul unor informatii colaterale . 
ce face cutare ministru , ce - a zis , cum a reactionat la nu stiu ce decizie si asa mai departe ( intr - o gama minora si intr - o atmosfera de intrigaraie ieftina ) . 
un lucru e simplu , Adrian Nastase nu prea are concurent serios in sondaje si in partid . 
in schimb , are o disponibilitate pentru un anume tip de atitudine si are in preajma servanti de detalii ( bune mai degraba pentru intilniri si birfe ale cucoanelor ) care ii paraziteaza si discursul , si comportamentul , chiar si decizia . 
iesirea sa nervoasa fata de sondajul CURS ( care oricum n - ar fi pacalit prea multa lume ) e mai degraba semnul unei slabiciuni decit dovada ca e un om puternic , dispus sa priveasca  de sus agitatia adversarilor . 
