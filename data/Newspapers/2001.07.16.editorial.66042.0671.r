nu am nimic de impartit cu Victor Ciorbea , cu atit mai mult cu cit acelasi lucru este valabil si in ceea ce - i priveste pe Andrei Marga , Vasile Lupu si Calin Catalin Chirita . 
fostul premier este unul dintre romanii care nu au nevoie sa apeleze la prezumtia de nevinovatie pentru ca nimeni n - a formulat la adresa sa acuzatii referitoare la incalcarea vreunei legi . 
ceea ce nu inseamna ca Victor Ciorbea ar merita statuie . 
ba , pentru prestatiile sale ca primar general al Capitalei si ca prim - ministru al Romaniei , el poate fi considerat nevinovata intruchipare a esecului . 
a ratat lamentabil , pentru el si pentru partidul sau , doua pozitii - cheie pentru care milioane de romani s - ar zbate sa le ocupe . 
as zice ca este chiar ciudat cum un om care se compromite in doua dintre cele mai importante demnitati politice ale Romaniei ramine totusi credibil si e chemat sa conduca interimar un partid de care s - a desolidarizat anterior si din care a si plecat . 
nefiind inca membru PNTCD , Victor Ciorbea , validat doar prin esecuri de proportii , este solicitat sa realizeze acelasi lucru si in partidul pe care mai ieri il acuza de vrute si nevrute . 
si mai straniu mi se pare faptul ca Victor Ciorbea este sustinut astazi de multi dintre dusmanii sai de moarte de alaltaieri . 
nu facea el opozitie morala fata de toti cei care azi se ascund sub umbrela sa ? 
nu din cauza lor a plecat impreuna cu preotul Matei Boila , amenintindu - i pe taranisti cu crucea si cu chinurile Iadului ? 
nu inteleg cum fostul premier , cel care de fapt a spart PNTCD , poate sa - l acuze acum pe Vasile Lupu ca pune in pericol unitatea partidului ? ! 
si face asta cu seninatate , fara sa i se abureasca lentilele ochelarilor si sa - i tremure muschii fetei ! 
nu - si da seama Victor Ciorbea ca , beneficiind de premisa de nevinovatie , ca si alti colegi ai sai , nu beneficiaza automat si de premisa de onestitate ? ! 
n - a fost cercetat de nici un organ al statului pentru coliziunea cu vreun text de lege , in schimb , preia peste noapte un partid al carui membru nu este si , deci , nici nu - i apartine , din moment ce l - a parasit . 
cit priveste acuza sa la adresa lui Vasile Lupu ( ca a incercat sa blocheze conturile partidului ) , trebuie spus ca nici aceasta nu rezista . 
daca Vasile Lupu ar fi incercat sa fure banii partidului si sa fuga cu ei la Falticeni sau in Brazilia , atunci as fi inteles . 
dar sugubatul taranist n - a cerut decit protejarea conturilor pina cind partidul isi va stabili o ierarhie recunoscuta legal . 
excluderea sa din partid , chiar daca o fi avind nu stiu ce acoperire prin articole si paragrafe din statut , nu face decit sa se intoarca tot impotriva lui Victor Ciorbea si , oricit pare el de cinstit in raport cu legile Romaniei , si sa ne oblige sa nu - i acordam premisa de onestitate . 
cu o naivitate sub care clocoteste ura , PNTCD se sfisie ca in cele mai proaste filme de groaza . 
si , pe neasteptate , in mijlocul actiunii apare Victor Ciorbea , zis cel Cinstit , pe care nimeni nu l - a suspectat vreodata ca ar fi furat vreun ou . 
pune mina repede pe un partid si nu se gindeste ca , dupa doua esecuri rasunatoare , nu mai poate beneficia nici macar de premisa de inteligenta politica . 
