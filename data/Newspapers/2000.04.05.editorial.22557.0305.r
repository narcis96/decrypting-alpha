debarcarea lui Nicolae Ceausescu s - a facut si din motive care tin de case . 
venise vremea ca unii sa ia in proprietate , cu acte in regula , casele primite de la gospodaria PCR . 
si batalia pentru Legile proprietatii ascunde tot o problema a caselor . Si teribila manevra cu chiriasii are la baza tot un astfel de interes . 
PDSR a adoptat legea conform careia chiriasii isi pot cumpara casele . 
evident , nu a suferit prea mult ca amaritul de chirias n - a mai apucat sa isi faca actele de proprietate . 
a fost suficient ca membrii marcanti si acolitii sa apuce sa semneze contractele . 
evident , restituirea imobilelor este blocata tot din aceste ratiuni . 
cum sa se adopte o asemenea lege care i - ar atinge exact pe cei care au apucat sa ocupe vilele confiscate , sa - si intocmeasca acte de proprietate si sa devina stapini , platind sume de complezenta ? 
nici morti nu vor renunta la ele . 
nu din cauza ideologiei sau a preocuparii pentru necazurile celui sarac . 
pur si simplu se opun pentru ca vor sa pastreze ceea ce au insfacat si , mai apoi , i - au dat aparente de legalitate . 
am crezut ca dupa 1996 puterea va insemna altceva . 
un strop de moralitate si de consideratie . 
realitatea se vede in felul in care au fost repartizate casele in Bucuresti : putini nevoiasi si o droaie de oameni ai puterii . 
aproape nici un membru PDSR mai cunoscut . 
e drept ca , intre 1990 si 1996 , oamenii din jurul lui Ion Iliescu si - au luat partea leului . 
asa se si explica de ce pe lista lui Viorel Lis nu prea apar vile . 
dar la o simpla lectura a repartitiilor acordate din vara lui 1996 si pina acum se vede ca preluarea puterii s - a manifestat mai ales in domeniul locativ . 
pentru cei mai multi , cistigarea alegerilor a echivalat cu rezolvarea problemei locuintei . 
e moral ? 
e corect ? 
e legal ? 
unii dintre cei de pe lista au justificari . 
in mod normal , ar fi trebuit sa beneficieze de o asemenea facilitate . 
inainte , tot pe criterii politice , n - ar fi primit casa nici in Ferentari . 
unii se folosesc de tot felul de " scenarii " cusute cu ata alba . 
in alte cazuri avem de - a face cu atribuiri ilegale . 
de cind am primit la redactie aceasta lista am fost bombardati cu telefoane . Sa nu dam despre cutare sau despre ruda nu stiu cui . 
drept pentru care n - am exclus cu buna stiinta pe nimeni . 
i - am omis doar pe cei ale caror nume nu ne spuneau nimic , desi printre acestia trebuie sa se afle tot felul de clienti politici sau " umbrele " care acopera nume mai cunoscute . 
multe dintre aceste repartitii poarta semnatura lui Viorel Lis . 
a ne concentra doar asupra primarului inseamna numai a cauta un tap ispasitor . 
Lis are cel putin o raspundere morala pentru ca nu si - a dat seama ce facea secretara lui . 
ar putea fi tras la raspundere eventual pentru casele atribuite fara vreo justificare . 
dar mi se pare incorect sa - l acuzam ca a repartizat el , din proprie initiativa , toate aceste locuinte pentru oamenii puterii . 
doar nu s - a dus prin guvern , prin parlament , pe la presedintie si pe la partidele din coalitie sa intrebe , domnule cutare , mata nu ai nevoie de o casa ? 
sutele de apartamente date politicienilor sint rezultatul presiunilor facute de toate aceste institutii . 
daca Viorel Lis ar fi inregistrat toate telefoanele marimilor sau ar fi pastrat biletelele referitoare la chestiunea in cauza , cu siguranta ca am fi avut un portret grotesc al clasei politice . 
de ce cred asta ? 
pentru ca putini oameni rosesc atunci cind e vorba de interesele lor . 
cei mai multi sint agresivi , teatrali , fara scrupule . 
n - au avut nici o retinere in a se pune pe ei inaintea celorlalti si au socotit ca exercitarea puterii inseamna , intii de toate , rezolvarea problemelor personale . 
avem de - a face cu o viziune cinica si dimboviteana asupra democratiei . 
lista caselor acordate in Bucuresti ne ofera o imagine despre comportamentul actualei puteri . 
ar fi necinstit sa o privim fara sa ne aducem aminte si de marile jonglerii de acelasi tip facute pe vremea PDSR . 
din pacate , concluzia e la fel de trista . 
primii au impartit " caii de rasa " ! 
cei veniti dupa 1996 au ramas doar cu " mirtoagele " . 
dar tot imparteala se cheama , si tot minie stirneste in sufletele oamenilor necajiti , cei carora li se ofera doar cuvinte si , numai din cind in cind , vreo casa . 
