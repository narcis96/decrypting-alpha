Kraft Jacobs Suchard , Fundatia " Micul Print " , Alianta pentru Romania si multe alte institutii au incercat sa adauge diferite dimensiuni zilei de 1 Iunie . 
chiar si la redactia noastra s - au prezentat doi baieti de la un orfelinat care nu aveau banii pentru a participa la petrecerea de sfirsit de an . 
e suficient sa faci doar un pas dincolo de zidurile casei sau biroului care , de regula , ne izoleaza putin de ce se petrece in jurul nostru pentru a descoperi continentul plin de aberatii al unei copilarii nefiresti . 
nu vorbim doar despre copiii strazii , desi , dupa zece ani , situatia lor e la fel de critica . 
trecatorii continua sa cotizeze , alimentind fenomenul , incurajind chiar o mini - industrie de mini - cersetori in spatele carora stau alti oameni disperati , dar si lipsiti de scrupule . 
Preferam sa platim pentru a ne mai elibera putin apasarea de pe constiinta , dar sintem incapabili sa ne organizam pentru a sustine fundatii si centre care sa tempereze asaltul sau sa - l anuleze . 
copiii strazii ne sar in ochi si nu sint decit virful de aisberg . 
dincolo de imaginea lor obsedanta e spatiul fara speranta al cartierelor moderne , unde saracia si violenta juvenila construiesc lumi paralele . 
apoi scolile stresante in lipsa de supraveghere , presiunile gastilor , furturile , instructia superficiala , cel mai adesea abandonata la jumatatea drumului , dotarea de pomina si lipsa de sansa . 
toate acestea fac din copil un mic monstru , un protestatar in devenire , un marginalizat razbunator , un condamnat la ratare . 
cind vad o piramida de caise sau lazi cu capsune imi vine sa le cumpar pe toate si ma trezesc mincind cu amindoua miinile . 
totul vine de la singurul cais care trona maiestuos in mijlocul cimpului de la marginea satului si sub care legau ciinele de cum fructele dadeau sa ingalbeneasca . 
pe masura ce se coceau , un batrin fioros , cu mustata de o jumatate de cot , se instala cu bita si cu biciul sub crengile aplecate . 
statea acolo zi si noapte pina cind le culegeau . 
atunci ne dadeau doua sau trei , dar numai celor care nu incercaseram sa furam . 
la fel si cu capsunele . 
cresteau intr - un singur loc si nu ne puteam apropia . 
numai cei care au privit ore intregi un cais incarcat si n - au miscat in lanul de griu sau in porumbul de un genunche pot intelege imaginea fixata intr - o memorie de copil . 
si , in fiecare primavara , cind caisele dau in pirg , pomul acela batrin , cu o coroana cit un stejar , se reintoarce din copilarie si nu - mi da pace , aduce dupa el si mustata batrinului zgircit , si latratul ciinelui , si strigatul disperat al bunicului , caruia nu - i puteam raspunde , si mirosul de troscot verde , si fosnetul porumbului blegit de soare . 
mult mai tirziu , dupa ce am sadit si caisi si tot n - am reusit sa scap de cel singuratic si pazit , mi - am dat seama ca toata viata nu e decit un nesfirsit decont al copilariei . 
ca tot ce urmeaza nu are importanta decit in masura in care se leaga de acele imagini dureroase , chiar daca scaldate in aurul unei lumini dumnezeiesti . 
si daca un simplu cais a putut prinde radacini atit de adinci in memoria unui copil , ce poate insemna singuratatea celui crescut cu cheia de git , ochii cit cepele la vitrinele incarcate din fata carora proprietarii te alunga de teama sa nu fii hot , ce inseamna o scoala fara ferestre sau un profesor care cauta din priviri sarsanaua asteptata , ce inseamna joaca pe mormane de gunoi si lins de ciinii vagabonzi , ce inseamna neputinta parintilor de a cumpara o pereche de tenisi cu care defileaza ceilalti colegi , ce inseamna speranta pentru o fata care cauta un loc de munca si simte privirile lipicioase ale patronului cum se fac serpi in jurul gleznelor ? 
toate acestea si multe altele de care nu ne dam seama strecoara bolovani in sufletele de copii si nu se pot deconta niciodata . 
eventual , platim tot noi , cu rabufniri violente , cu reactii stranii si incontrolabile , cu dizarmonii si obsesii . 
de fapt , geografia morala a Romaniei de miine primeste acum elementele fundatiei . 
si toate sint pe dos , strimbe , puse cu nepasare sau mitocanie , fara delicatete si fara preocuparea ca de armonia copilariei depinde echilibrul maturitatii de miine . 
Decontind copilaria celor mai multi de acum nu avem a ne astepta pentru urmatoarele decenii decit la oameni care sa ne intoarca din ochi cureaua unui bici necrutator . 
