la citeva minute dupa ce a aparut pe Internet ancheta noastra referitoare la tandemul Isarescu - Stolojan , au si inceput sa vina primele raspunsuri . 
in noaptea de joi spre vineri , din toate colturile lumii , unde nici nu ne imaginam ca se afla romani , ne - au parvenit semnale prin e - mail . 
spre dimineata , pur si simplu am fost asaltati . 
pina la prinz , sosisera deja sute de mesaje , semn ca o mare parte din compatriotii nostri , aflati cine stie pe unde , sint inca legati de tara prin puternice sentimente . 
in ciuda faptului ca au plecat de aici din cauza conditiilor modeste de viata , a situatiei economice precare si , mai ales , din cauza regimului politic , ei au ramas interesati de ceea ce se intimpla acasa . 
mai mult , o simpla lectura a scrisorilor ne releva ca sint destul de familiarizati cu situatia politica din tara , cu luptele , aranjamentele si pericolele care ameninta la orizont . 
din sutele de mesaje primite pina la aceasta ora - din care pe cele mai multe le vom publica incepind chiar de astazi - se degaja o concluzie simpla . 
cuplul Isarescu - Stolojan se bucura de o mare simpatie . 
faptul ca Mugur Isarescu si Theodor Stolojan nu au facut parte din vreun partid pare sa fie cel mai serios argument . 
el este urmat , ca pondere , de profesionalismul celor doi . 
sa nu uitam ca avem de - a face cu romani care traiesc in alte tari , cu alte reguli , obiceiuri si in care valorile democratice sint mult mai clar stabilite . 
unui roman care traieste in SUA sau in Canada , in Franta sau in Suedia , PDSR si Ion Iliescu ii suna cu totul altfel decit unui muntean de la Gaesti . 
romanul de la Paris stie ca , daca face vreo prostie , isi poate pierde slujba in doi timpi si trei miscari , dar , daca are o idee de valoare , dupa eforturi si insistente , in cele din urma va reusi sa o realizeze . 
democratia si , implicit , principalele valori ale politicii suna si arata altfel . 
acolo sint clare ca lumina zilei si ca mersul autobuzelor ( care nu intirzie nici un minut ) , pe cind la Tecuci nu sint chiar asa . 
ba , s - ar parea ca arata cu totul altfel , desi e vorba despre aceleasi lucruri , aceiasi oameni , aceeasi tara . 
sa nu uitam ca in strainatate se afla conectati la Internet si multi tineri informaticieni romani . 
ei au facut parte din elita Romaniei , dar au plecat . 
parerile acestora , extrem de favorabile tandemului Isarescu - Stolojan , sint emblematice doar pentru o anume categorie de romani , importanta , dar nu extrem de larga . 
raspunsurile pe care le - am primit pina acum sint magulitoare pentru initiativa noastra , dar nu pot fi socotite reprezentative pentru intreaga populatie . 
mi se pare normal ca acest cor , aproape la unison , de pe Internet , sa se completeze in zilele urmatoare si cu vocile oamenilor din tara . 
scrisorile au si inceput sa soseasca inca de la prima ora a zilei de ieri . 
domnul Mihail Cristescu a fost primul cititor care a venit la redactie pentru a depune personal talonul cu parerea despre cei doi . 
Economistul Mihail Cristescu face chiar un portret extrem de sugestiv al primului - ministru : " O figura de om deschis si sincer , care inspira incredere . 
privirea ii da o imagine placuta , de personalitate care sa reprezinte Romania . 
succesele sale in conducerea Guvernului Romaniei il recomanda pentru mai mult , pentru a conduce Romania cu succes in procesul de integrare euro - atlantica " . 
vom publica zilele urmatoare si pareri negative despre cei doi ( daca vor exista ) . 
sint persoane publice , si - au asumat acest statut , si opiniile care ii contesta fac parte din dreptul la exprimare libera , din frumusetea democratiei . 
intr - o anumita masura , ele ar putea sa le fie de folos si celor doi , si celor care se exprima cu un entuziasm neingradit . 
de asemenea , vom gazdui si punctele de vedere ale politicienilor sau ale analistilor care contesta sansele si valabilitatea unui asemenea tandem . 
daca nu vor iesi din limitele bunei cuviinte , nu credem ca vor aduce vreun prejudiciu , vor adauga , mai degraba , interes si echilibru aceastei dezbateri publice organizate de " Evenimentul zilei " . In cele din urma , acesta este si scopul nostru . 
sa aflam parerile cititorilor si sa gazduim o confruntare de idei , in speranta ca ea va contribui si la clarificarea cititorilor , a politicienilor , chiar si a celor doua personalitati ale vietii publice din Romania . 
reamintim cititorilor nostri ca pot depune personal taloanele la redactie , ca aceia care nu au bani sa cumpere ziarul pot expedia sau depune si o copie dupa talonul publicat . 
de asemenea , posturile de televiziune si de radio locale , care sint interesate sa participe la aceasta campanie si sa difuzeze gratuit spoturile audio si video , pot sa ne contacteze si le vom trimite casetele in cel mai scurt timp . 
