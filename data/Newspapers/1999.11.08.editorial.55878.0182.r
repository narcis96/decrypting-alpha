cu Brasovul nu e de glumit ! 
la concluzia aceasta a ajuns odata si Nicolae Ceausescu . 
dar si Nicolae Vacaroiu , atunci cind a subventionat prudent " Roman " SA pentru a nu avea belele ( fara a fi insa capabil sa gaseasca o solutie ) . 
Brasovul a fost o mare problema si pentru guvernul Ciorbea , cind valul reformator s - a stins dupa prima blocare a soselei . 
tot Brasovul e piatra tare si pentru guvernul Radu Vasile . 
sa nu uitam ca orasul are un specific . E vorba de cei trei giganti ai industriei socialiste : " Roman " , " Tractorul " si " Rulmentul " . 
si , in zece ani , nici un guvern n - a avut o idee clara despre modul de solutionare in cazurile " Roman " si " Tractorul " . 
toti au preferat sa cirpeasca . Si daca au avut o idee , s - au temut s - o aplice . 
au incercat sa traga de elastic in speranta ca nu va plezni . 
nici pentru autoritatile locale , inclusiv pentru parlamentarii din partea locului , " Tractorul " si " Roman " n - au fost prioritati . 
ei au preferat mierea din Poiana Brasov si combinatiile adiacente , lasind rezolvarea situatiei pentru mai tirziu sau pentru guvernele urmatoare . 
nu se poate spune ca pentru " Roman " sau pentru " Tractorul " nu exista solutii . 
ar fi o minciuna sfruntata . 
mari concerne din Vest si - au exprimat interesul fata de ele . 
s - au lovit insa de lipsa de decizie , de birocratie sau chiar de coruptie . 
nimeni nu si - a asumat o raspundere . 
a aparut chiar si varianta de a ceda suedezilor " Roman " SA in contul datoriilor statului roman . N - a fost decit un balon de sapun . 
formula comenzilor guvernamentale de complezenta a fost aplicata pe post de cirja pina cind bugetul a ajuns la fundul sacului . 
intimplarea a facut ca , zilele trecute , reprezentantul unei companii transnationale sa imi povesteasca despre intentia de a cumpara o parte din " Roman " SA . 
timp de o luna , specialistul francez a batut la pas tot felul de societati romanesti . 
povestea ( cind rizind , cind revoltat ) despre ce - a vazut si despre cum a fost primit in diferite fabrici . 
concluzia finala era ca singura intreprindere cu dotare , cu un nivel ridicat de profesionalism si cu o mentalitate cit de cit deschisa pentru o firma privata este " Roman " SA din Brasov . 
reprezentantul francez al concernului cu 16 asemenea fabrici pe glob m - a rugat sa - i facilitez un contact la FPS . 
am relatat toate acestea doar pentru a demonstra ca " Roman " nu este un mort care trebuie ingropat , ci o mare belea economica si sociala pentru care exista cel putin o solutie . 
s - ar putea sa mai fie si altele . 
esentiala mi se pare capacitatea guvernului Radu Vasile si a presedintelui FPS Radu Sirbu de a lua o decizie . 
dar nu una de doi lei , cum au fost toate celelalte inregistrate dupa 1989 , ci una corecta , eficienta si definitiva . 
Revenind in istoricul subiectului , chiar si la o lectura rapida a titlurilor de articole despre cei doi colosi industriali de la Brasov descoperim acelasi lucru . 
ca nimeni nu si - a asumat raspunderea unui proiect serios . 
in martie 1998 , ministrul privatizarii , Valentin Ionescu , credea ca " Roman " SA ar putea fi inchisa daca nu exista sanse pentru privatizare si anunta o incercare prin intermediul unei banci de investitii straine . 
ati aflat vreodata numele bancii ? 
prefectul de anul trecut al Brasovului cerea parlamentarilor sa intervina pe linga primul - ministru pentru ca MApN sa primeasca fonduri necesare achizitionarii unor camioane . 
tot in martie 1998 , FPS anunta un credit de 100 miliarde de lei pentru restructurarea de la " Roman " . 
restructurarea n - a mai avut loc ! 
o alta gogoasa a fost ca " Roman " va monta autobuze IKARUS pe care nu le - am vazut niciodata , fiind vorba tot de o cirja iluzorie . 
cea mai hazoasa solutie a fost cea cu producerea aparatelor " de demonstrat miscarea de rotatie si revolutie a planetelor " , " Roman " SA fiind de fapt mecanismul care arata cel mai graitor ce se roteste si se revolutioneaza in capul parlamentarilor si guvernantilor romani . 
nici din blocarea soselei spre Bucuresti , in 1997 , actuala coalitie n - a inteles nimic . 
nici chiar la tentativa de solidarizare a muncitorilor brasoveni cu minerii lui Miron Cozma nu li s - a aprins vreo lampa . 
atunci , cu mari sacrificii si cu tot felul de trucuri , s - a izbutit ca muncitorii sa nu se alature ortacilor in drumul spre Capitala . 
macar atunci guvernantii ar fi trebuit sa inteleaga ca un glont le - a trecut pe foarte aproape si au scapat doar cu putin noroc . 
nici din iesirea pe strazi in iunie anul acesta , nici chiar din tensionatele confruntari intre gasti , coalitia n - a priceput mare brinza . 
a tot crezut ca iese din clenci cu o miscare de iluzionist . 
ceea ce s - a intimplat vineri , chiar daca reprezinta o incalcare flagranta a legii , e totusi ultimul avertisment . 
fara o solutie sanatoasa , Brasovul ( pe linga Valea Jiului si Galati ) este una dintre bombele care pot arunca Romania in aer . 
