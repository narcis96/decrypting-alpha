ma adresez dumneavoastra intr - un moment extrem de important pentru toti romanii . 
din diverse surse , publice sau private , am aflat ca tara noastra are sanse reale ca in toamna acestui an sa devina membru al NATO . 
e o sansa istorica , iar faptul ca va aflati in fruntea executivului face sa apese pe umerii dumneavoastra o raspundere enorma . 
Romania va incerca sa faca , in acest an , un pas decisiv spre lumea civilizata . 
daca reuseste , va veti inscrie in biografie un moment de referinta in istoria neamului , iar familia dumneavoastra va purta , prin timp , momentul ca pe un blazon . 
nu stiu ce influenta ar putea avea o asemenea izbinda pentru cariera dumneavoastra politica , dar ea va va aduce recunostinta generatiilor viitoare . 
Unirea romanilor , Intoarcerea armelor in cel de - al doilea razboi mondial , Caderea lui Ceausescu si Intrarea in NATO vor fi intotdeauna puncte de reper pentru viitor . 
de partea cealalta , acestei sanse i se opune amenintarea ratarii . 
in aceste zile , ati afirmat ca " Raspunderea pentru un eventual esec in cursa pentru NATO revine primului - ministru " . 
adevarul acesta atirna ca o sabie deasupra capului ! 
iata de ce nu inteleg , domnule prim - ministru , de ce ati adaugat o fraza menita a va scuti de raspundere . 
ati spus : " Daca va fi o decizie nefavorabila , ea va fi generata de factori conjuncturali , de elemente externe , ce tin de modul in care evolueaza relatiile dintre state " . 
nimeni nu v - ar cere sa raspundeti pentru o asemenea evolutie a evenimentelor , mai ales ca aveti cunostinta despre declaratiile unor influenti analisti politici din Rusia , care sustin ca decizia privind extinderea NATO cu sapte tari ( adica , inclusiv Romania ) a fost luata . 
si , ca atare , nu mai pot interveni schimbari spectaculoase . 
daca puneti in balanta doar aceste informatii , atunci , in ce va priveste , asumarea raspunderii pare un gest demagogic . 
noi am vrea sa va asumati raspunderea pentru ceea ce ar trebui sa faceti si se asteapta de la dumneavoastra si de la tara . 
ma vad obligat sa va reamintesc faptul ca , numai in aceste zile , mesajul Lordului George Robertson , Raportul " Brok " , cit si semnale din societatea civila , din ziare occidentale sau de la calatori aflati ocazional in Romania vorbesc despre " coruptia endemica " din tara noastra . 
ea a devenit o emblema , o marca , o stampila pe numele Romaniei . 
si , in acelasi timp , o piedica in calea primirii tarii noastre in NATO si UE . 
toate documentele fac trimitere la lipsa de independenta si la impartialitatea justitiei . 
adica , sintem o tara in care nu domneste legea , ci interesul de grup . 
domnule prim - ministru , ma asteptam sa va asumati raspunderea si in legatura cu aceste aspecte si sa declarati ca , in cazul in care nu vom fi primiti din cauza lor , va considerati singurul raspunzator . 
chiar daca nu va socotiti responsabil pentru ele , in fata opiniei publice sinteti si veti fi atunci cind se va scrie istoria . 
veti fi primul nume pe lista celor care au trudit la intrarea Romaniei in NATO sau veti fi alaturi de Caragea Voda si alti domni fanarioti pe vremea carora au proliferat aceste plagi . 
nu aveti alta sansa . 
si nu mai aveti mult timp pentru a alege . 
in aceste luni s - ar putea ca hotarirea pozitiva in ce priveste Romania sa fie batuta in cuie sau , exasperata , comunitatea internationala sa ne spuna " NU " si sa va trimita sa curatati grajdurile politicii . 
nu ezitati , domnule prim - ministru , sa va implicati si sa purcedeti grabnic la treaba . 
destituiti - i pe colegii de partid despre care ati aflat ca au miinile minjite de banii publici . 
trimiteti - i in fata judecatorilor ! 
lasati aroganta la o parte si aratati ca sinteti un servitor al natiei , iar nu un calaret mindru ce se poate sui pe libertati si drepturi . 
opriti comedia blocarii dosarelor pentru prieteni politici si pentru clientela , radeti birocratia si afacerile masluite cu statul pentru ca strainii sa nu ne mai intrebe daca sinteti patronul coruptiei din tara sau doar prietenul coruptilor . 
dati semne hotarite ca intelegeti ce se intimpla si chemati - va subordonatii la ordine . 
numai asa veti convinge lumea civilizata ca nu sinteti umbrela pentru fosta Securitate , pentru mafia economica si pentru o clica politica . 
cu siguranta ca tarile NATO vor pretui asta mai mult decit nu stiu cite tancuri si avioane pline de vaselina si vor accepta Romania in Alianta , iar succesul ei va fi , implicit , si al dumneavoastra . 
in acelasi timp , o asemenea schimbare de macaz va da fiori de gheata colegilor dumneavoastra mosnegi din PSD , oameni care incearca sa inghita democratia cu aceeasi lingurita cu care si - au papat mizeriile in comunism . 
domnule prim - ministru , o tara intreaga asteapta sa intelegeti momentul istoric si sa porniti impotriva raului . 
taiati in carnea vie si rea a coruptiei si aparati justitia de influente politice . 
aveti si avem  acum , cu totii , o sansa care nu ne va mai suride multi ani . 
nu ezitati nici o clipa , oricare ar fi riscul . 
alegeti intre curaj si ticalosie , intre dreptate si masluiala , intre democratie si tentatii totalitare . 
Dumnezeu sa va binecuvinteze judecata si sa alegeti calea ce va poate aduce respectul acestei natii . 
