s - ar putea ca micul scandal de la PRIMA TV sa - i fi contrariat pe telespectatori . 
explicatia cu mincatoria , acolo unde sint cel putin doi romani , nu este suficienta . 
ar fi prea simplu . 
pentru a intelege mai bine , trebuie spus ca televiziunile sint considerate ca principale instrumente de lupta politica . 
daca acest mijloc nu s - ar fi inventat , politicianul roman ar fi murit de mult sau ar fi aratat cu totul altfel . 
va mai aduceti aminte ce facea TVR prin 1990 ? 
dar prin 1991 - 1992 ? A ajutat FSN sa ne convinga ca acela era cel mai bun drum si singurul . 
evident , tot cu ajutorul TVR , Ion Iliescu a iesit din incurcatura si si - a netezit drumul spre putere . 
acum , cind televiziunea nationala nu mai raspunde la comenzile lui Ion Iliescu , apar protestele PDSR . 
iar cei care le prezinta cu mare pompa uita ce s - a intimplat inainte . 
ca prin minune , atunci TVR a luat culoarea puterii . 
si acum , cind are alt consiliu de administratie , canalul public are tot culoarea puterii . 
e ceva in reflexele oamenilor de la stat de a fi mai atenti la cei care au piinea si cutitul . 
si daca , in aceasta toamna , vom asista la schimbarea puterii , trei sferturi din angajatii televiziunii publice vor redescoperi peste noapte simpatia lor fata de PDSR sau fata de cine va cistiga . 
deja se pregateste o armata de " nedreptatiti " care sa pretinda posturi de raspundere chiar a doua zi dupa anuntarea rezultatelor alegerilor . 
cu siguranta v - ati dat seama ca in culise se desfasoara un razboi crunt . 
cine ce televiziune controleaza ? 
ce partid politic are acces unde si ce canal tv pe cine sustine ? 
in urma cu citeva luni au inceput sa se vada primele semne . 
dupa alianta PDSR cu puricele politic flamind numit Partidul Umanist Roman , Antena 1 a devenit postul de serviciu al PDSR . 
Dan Voiculescu a pus , de fapt , la dispozitia lui Ion Iliescu si a formatiunii sale singurul membru de partid pe care il are cu adevarat : grupul media format din televiziunea Antena 1 si ziarul " Jurnalul National " . 
in consecinta , membrul media PUR s - a urcat cu picioarele pe reprezentantii actualei puteri , mai ales pe aceia care n - au vrut sa - i ofere lui Dan Voiculescu afacerile pe care le cerea . 
telespectatorii si cititorii vor fi retinut repetatele atacuri la SNTR si FPS . 
ele au o explicatie simpla . 
afacerile s - au facut cu altcineva ( n - am spus ca sint curate ! ) , nu cu Dan Voiculescu . 
si , astfel , stirile din cele doua media n - au nici o treaba cu programul PDSR , cu chiflele lui Ion Iliescu sau cu gainariile unor figuri istorice ale partidului . 
a zis Antena 1 ceva despre petrolul trecut pe sest in Iugoslavia ? 
s - a luat in vreun fel de afisele lui Ion Iliescu ? 
iar Marius Tuca reprezinta perfect pe ecran un sindicalist plecat cu ranga spre Cotroceni si spre guvern . 
din cind in cind , la Antena 1 apare Theodor Stolojan , tratat cu manusi , semn ca Dan Voiculescu se gindeste si la o varianta de rezerva ( Stolojan fiind evitat cu delicatete de TVR , aflata deocamdata in cealalta tabara ) . 
n - ati inteles la ce partid e inregimentat TELE 7abc de citiva ani ? 
nu vi se par suspecte " grila " Adrian Paunescu , plus lansarea tuturor sopirlelor prin Dan Diaconescu ? 
e simplu ! 
acolo si scaunele sint ale PDSR , ca sa zicem asa ! 
pentru TELE 7abc nu se mai lupta nimeni . 
Muribundul post de televiziune , pe linga datorii enorme , are si carnet de membru de partid . 
nenorocirea cea mai mare vine de la PRO TV . 
n - a fost niciodata cu Ion Iliescu si cu PDSR . 
ba , Florin Calinescu , deja imbatat de sine , crede ca e de ajuns sa spuna " nu - l votati pe Ion Iliescu " , si tot electoratul va vota cu cine zice actorul . 
cu cine sa zica ? 
problema nu e a sa , ci a lui Adrian Sarbu ! 
patru ani , Adrian Sarbu a achizitionat ca un disperat ( fara sa se inghesuie sa plateasca ) , construind si el un " imperiu " ca al fratilor Paunescu ( care dau acatiste sa se intoarca PDSR mai repede ) , un fel de svaiter mare si galagios . 
nu si - a platit nici taxele si de aceea PRO TV ezita intre vaca pe care a muls - o pina acum si o alta sustinere , prin care sa - si amine decontul la nesfirsit si , in acelasi timp , sa mai primeasca ceva . 
pentru ca Adrian Sarbu nu mai incape in mass - media , nici in privatizare , nu - i exclus ca el sa fie si autorul unui proiect politic : PRO TV sa - i sustina pe Theodor Stolojan si pe liberali , iar acestia din urma sa faca guvern cu PDSR . 
si daca iese Theodor Stolojan presedinte , cu atit mai bine ! 
n - o sa - l intrebe nimeni pe Sarbu cum a luat studiourile cinematografice de la Buftea , Fabrica de hirtie Letea si multe altele . 
mai ramin taxele neplatite care , deocamdata , sint in mina lui Decebal Traian Remes . 
iar acesta nu - i vrea pe Stolojan si pe Valeriu Stoica . 
si - l sustine pe Mugur Isarescu . 
ceea ce inseamna ca , in campania electorala , PRO TV ramine agatat : si la Mugur Isarescu si la Theodor Stolojan . 
sa revenim la scandalul de la PRIMA TV . 
prin intrarea celor de la SBS , chiar din aceasta toamna , postul va deveni o forta ( a si inceput sa creasca in audienta ) . 
si acolo mai sint citiva actionari romani . 
Alexandru Bittner ( ingrasat puternic de Crin Halaicu pe vremea cind era primar ) , Costel Bobic ( deja " locotenent " la Viorel Hrebenciuc si tragator de sfori la PDSR ) , Cristian Burci si Dan Fischer . 
unii s - ar duce spre PDSR , altii ar ramine cu Isarescu sau Stolojan . 
nimic mai simplu . 
un partid vrea sa puna mina pe o televiziune , celalalt nu vrea sa o piarda . 
nu - i asa ca , dupa aceasta prezentare , emisiunile de stiri si dezbaterile de seara va sint ceva mai clare ? 
