incet , incet se stringe cercul si in jurul lui Milosevici . 
el i - a dus pe sirbi intr - un balamuc in care n - au fost niciodata . Acela de a avea o relatie rece cu toti vecinii , chiar si cu toata regiunea Balcanilor . 
in acest moment , Serbia nu mai poate conta nici pe Bulgaria , nici pe Ungaria , nici pe Cehia si Slovacia , ca sa nu mai vorbim despre Croatia , Slovenia , Macedonia si Albania . 
politica lui Milosevici a dus Serbia intr - o situatie de - a dreptul halucinanta . Economia distrusa si albanezii din Kosovo iesiti pe termen lung de sub controlul sirbesc . 
adica exact contrariul a ceea ce si - au dorit si sirbii , si Milosevici . 
singurul lucru care le - a mai ramas e o anume simpatie a natiunilor din fosta Europa comunista . 
dar sentimentele , fara sprijinul politic si militar al conducatorilor din zona , nu inseamna decit mireasma de lavanda pe care o savureaza bolnavul de cancer . 
probabil ca Milosevici s - ar fi asteptat la mai mult de la autoritatile romane , cu care s - a inteles bine pe vremea embargoului . 
sa nu - si fi dat seama ca s - a schimbat ceva in Romania si in regiune ? 
Bucurestiul joaca pe mina NATO de doi ani si incearca sa - si vada interesele implinite . 
la fel fac si Bulgaria , si Slovenia , si Slovacia . 
daca una dintre aceste tari ar fi ramas alaturi de sirbi , sau macar ar fi optat pentru o neutralitate mascata , tot ar mai fi existat o alegere . 
or , sirbii au ramas singuri si toate statele din zona , ignorind ceea ce s - ar numi " prietenie traditionala " , s - au indreptat spre Europa de vest . 
ce - ar fi putut face Romania la aceasta despartire de ape ? 
chiar daca n - ar fi oferit suport pentru NATO , n - ar fi putut sa se apropie de Milosevici . Ceea ce ar fi fost egal cu o sinucidere de amorul artei . 
ar mai fi existat si alternativa unei neutralitati . 
ce ne - ar fi adus ea ? 
un strop de prietenie in plus de la sirbi si un sictir politic prelungit din partea americanilor si a tarilor occidentale . 
sint destui care se cred mai vicleni decit dracul in a ne descrie tot felul de alte posibilitati ! 
care sint acestea in afara de Moscova si de o neutralitate perdanta nimeni nu reuseste sa ne spuna . 
in plus , una e sa fii chibit si sa - ti dai cu parerea , si alta e sa fii strins cu usa si sa fii nevoit sa iei o decizie . 
oricum ar fi intors - o , Emil Constantinescu nu avea ce face . 
nu putea refuza cererea de survol facuta cu discretie de NATO . 
nici Havel nu are ce face . 
mai trage el o poanta de intelectual rafinat , poate chiar scapa doua - trei ironii la adresa militarilor NATO . 
dar in cele din urma , daca se ajunge la interventia terestra , Cehia va trebui sa acorde drept de tranzit pentru convoaiele americane din Germania . 
la fel si Emil Constantinescu . 
dupa ce a tot batut moneda pe aspiratia romaneasca , pentru integrare euro - atlantica ar fi fost caraghios ca acum sa zica nu . 
si parlamentul , asijderea . Ar fi trebuit sa aleaga intre o integrare plina de riscuri ( NATO ) si o catastrofa sigura ( raminerea pe post de neutri vinjosi in coasta Rusiei ) . 
nici el nu are unde intoarce . 
pentru populatie e ceva mai simplu . 
ea se pronunta pentru incetarea imediata a razboiului ( 84 % - in ultimul sondaj CURS ) , dar intr - o proportie destul de mare si aproximativ egala socoteste NATO aproape la fel de vinovata de situatie ca si Milosevici . 
mai mult , una e sa stai la o bere cu prietenii si sa toci politica , si alta e sa dai un raspuns la o cerere adresata de Pactul Nord - Atlantic cu doar citeva zile inainte de marea intilnire de la Washington , cind se pun bazele securitatii pentru mileniul urmator si cind s - ar putea ca principala cheie a situatiei sa vina de la un plan de dezvoltare a zonei Balcanilor . 
i - ar fi dat mina lui Emil Constantinescu sa zica nu ? 
sau la ce ne - ar fi folosit o decizie scaldata a parlamentului ? 
am fi fost de risul lumii . 
abia prin deschiderea spatiului aerian sintem in rind cu ceilalti si dam dovada de o anume normalitate ( in sensul standardelor europene ) , noi raminind totusi inegalabili si inconfundabili , adica un fel de copil - minune al Europei . 
inteligenti , plini de talent , dar inca abandonati intr - un orfelinat de mina a doua . 
Romania merge cu NATO , cu acordul parlamentului , desi romanii au pareri impartite . 
dar cum sa compari o decizie vitala pentru tara cu un raspuns la un chestionar ? 
pentru chestionar nu primesti nici cadouri , dar nici amenzi . 
pentru o hotarire gresita te descalifici pe veci , iar pentru una buna te salvezi pe un soclu intr - un parc , cu buchete de flori la picioare . 
de acum , decizia e luata . 
rezultatul o fi cum o da Dumnezeu ! 
