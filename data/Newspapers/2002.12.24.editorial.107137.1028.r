o ninsoare ca in basmele stravechi s - a asternut peste tara , facind - o sa arate ca o mireasa . 
la difuzoare se aud colinde , iar oamenii freamata in aerul de sarbatori . 
ce se ascunde dincolo de zapezile care dau maretie cimpurilor si copacilor ? 
pentru fiecare , indaratul imaginilor de bucurie se pitesc coltii de lup flamind al fiecarei zile . 
o piine , un drum , un gind , un ban , o slujba , o soarta . 
dincolo de maretia zapezilor e tara eterna , cu taranii ei pe care nu - i schimba nici dezgheturile , nici framintarile politice , nici aspiratiile europene . 
pina in inima lor nu ajung decit propozitiile importante si judecatile simple . 
ei poarta in singe o Romanie intangibila , misterioasa , inertiala , eterna . 
din cind in cind , prin troienele cit casa se abat spre orase cetele de colindatori . 
parca scoboara din vazduh , imbracati in hainele lor alburii , cu negre cusme , cu bite lungi in care ascund horinca . Ne cinta pe la ferestre tot ce visam si nu putem atinge , ne aduc aminte ca ei sint buletinul nostru de identitate , certificatul de nastere si cel de inmormintare . 
mai ieri , la Teatrul Nottara , i - am vazut pe morosenii din Hoteni , in opinci , cu cioareci si laibare , reamintindu - le bucurestenilor ca tara e undeva dincolo de marginile Capitalei , prin munti si prin sate , ca ea vine la noi sa ne aline suferintele . 
si numai intorcindu - ne catre ea ne regasim . 
l - am ascultat pe Ionu lu’ Grigore , zis Salisteanu , zis Paganini , un rapsod cum putini ne - au mai ramas . 
cinta impreuna cu Serban Lupu , poate cel mai valoros pianist si violonist al Romaniei . 
Lupu , artistul marilor sali de concerte , incalzea o vioara pe care Ionu lu’ Grigore o incingea . 
Serban Lupu si taranul din Maramures " se duelau " pe corzi . 
Ionu lu’ Grigore invirtea cetera pe arcus , cinta pe sub genunchi si pe la ceafa , imbogatind sufletul unui mare artist . 
unul se bucura ca are din cine se trage , iar celalalt ca are ce lasa mostenire . L - am vazut pe Nicolae Pitis , cioban din Muntii Maramuresului , cu vocea lui de strigat dupa oi , cu instrumentele cioplite ca niste arme de luptat impotriva singuratatii . 
grupul Iza din Hoteni a descins in Bucuresti pentru citeva ceasuri , la invitatia revistei " Formula As " . 
duminica noaptea , pe ceata si pe viscol , a plecat spre casa . 
musai sa ajungem de Sarbatori ! 
niciodata nu ne - au prins pe aiurea . 
ce Craciun poate fi acela in care nu ajungi pe la prieteni si pe la neamuri , sa le cinti la ferestre ? ! 
Amu ne - om duce si - om veni la anu’ daca ne - or mai chema si si - or aduce aminte de noi , a zis Anuta lui Pop Ion . 
duminica noaptea taranii din Hoteni s - au intors in lumea lor de basm , in intangibila Romanie a muntilor inzapeziti si falnici de unde coboara pentru a ne reda sentimentul identitatii , al apartenentei , al unei griji de care nu vom scapa niciodata . 
ei , taranii Romaniei eterne , ne lumineaza , ne colinda si tin cirma sufletelor noastre de dezradacinati . 
ne arata de unde venim si incotro ne ducem , ce rost avem si ce trecut , ce putere ne mina si ce enorma raspundere ne apasa . 
