numai sapte oameni , din 925 prezenti , au votat impotriva motiunii lui Petre Roman la Conventia Nationala a Partidului Democrat . 
ai zice ca presedintele partidului e sufocat de atita dragoste si admiratie . 
toti se uita la el ca la soarele de pe cer . Si daca ai bate pamintul in lung si - n lat , altul mai bun nici ca ai gasi . 
dovada , Petre Roman a fost votat cu o majoritate zdrobitoare . Motiunea sa a obtinut 98 la suta din sufragiile participantilor la Conventie . 
doar 1,8 la suta a mai lipsit ca presedintele Partidului Democrat sa fie votat la fel ca Nicolae Ceausescu . 
diferenta e oricum nesemnificativa . 
si daca ne gindim ca majoritatea covirsitoare a lui nea Nicu ascundea o multime de injuraturi de mama scrise pe buletinele de vot , atunci am putea sa ne intrebam ce ascunde acest val de simpatie pentru liderul democrat . 
au fost doar sapte oameni impotriva la reuniunea de vineri si simbata . 
or , din cite stim de la cei care au parasit partidul , numarul nemultumitilor este mult mai mare . 
Petre Roman e un politician gomos , grav , plin de importanta . 
in ultimii ani , el s - a purtat de parca sfirsitul lumii ar depinde numai de un gest al sau . 
cita vreme a fost presedinte al Senatului , el arata ca o icoana politica , bun de inchinat , de fotografiat , de purtat cu prapuri si trimbite la diferite intruniri . 
si membrii partidului sau vorbeau tot cu o icoana . 
iar cu icoana nu poti sa te pui . 
geaba te rogi la ea , geaba ii vorbesti , ea nu - ti raspunde niciodata . 
icoana e potrivita in biserici sau in muzee . 
pentru politica poate fi de efect , dar nu tine mult . 
si pentru ca n - au primit nici un raspuns si au fost priviti rece , din Partidul Democrat au plecat , rind pe rind , Adrian Severin , Adrian Vilau , Radu F . 
Alexandru , George Serban , Victor Babiuc , inclusiv scribul de serviciu Octavian Stireanu . 
mai mult , pe iconostasul PD a prins stralucire figura lui Traian Basescu , in vreme ce aura lui Radu Berceanu sau a lui Nicolae Staiculescu s - a stins si ea , fiind inlocuita de sunetul argintilor . 
toate acestea au facut din PD o grupare politica mai mica , mai putin iubita si serios amenintata de apropierea alegerilor . 
degeaba au incercat pedistii sa scoata din mineca oameni noi , gen Dumitru Moisescu . 
cu desene animate si cu caricaturi nu poti cistiga razboaie adevarate . 
pierderea lui Victor Babiuc este irecuperabila . 
desi Traian Basescu a spus ca nu pleaca nici mort , daca am face abstractie de prezenta ministrului transporturilor atunci am putea socoti ca Petre Roman duce lipsa de oameni cu greutate . 
ar ramine numai el si partidul . 
adica icoana si credinciosii . 
iar Conventia Nationala asta a si fost : un vot pentru o icoana . 
o reafirmare a dragostei nemarginite . 
si un orgoliu personal satisfacut . 
nimeni n - a contestat , nimeni n - a ridicat glasul . 
nimeni n - a zgiltiit piramida . 
este si principalul motiv pentru care nu cred nici in soliditatea , nici in armonia democratica a partidului . 
atita vreme cit la Conventia Nationala nimeni n - a avut curajul sa propuna o alta motiune in concurenta cu cea a lui Petre Roman , putem lua situatia nu numai ca pe o exprimare a admiratiei , ci si ca pe o expresie a temerilor . 
Petre Roman conduce atit de hotarit incit orice concurent care gindeste altfel ar risca sa - si rupa gitul sau ar trebui sa plece din partid . 
ar fi o enorma greseala sa reducem totul la o procesiune de adulare . 
Petre Roman si - a dat seama ca din pozitia de presedinte al Senatului nu mai poate cistiga nimic si risca sa fie batut de imaginea de om de actiune a lui Traian Basescu . 
in consecinta , a coborit de pe cal si a preluat Externele . 
orice s - ar zice , Petre Roman isi stie bine interesul . 
simte miscarile din care poate pierde sau cistiga puncte . 
la Externe , pe traseele integrarii in Uniunea Europeana si in troica OSCE , el poate face mult bine si poate , in acelasi timp , sa refaca lustrul icoanei sale publice . 
oricit ar parea de cinic din partea lui , noua postura poate reprezenta o crestere importanta a rolului lui Petre Roman , dar si o scadere a popularitatii partidului sau pina la cote alarmante . 
cu un Radu Berceanu care si - a pierdut credibilitatea , Partidul Democrat va avea de decontat o guvernare schioapa , in vreme ce prestatia ministrului de externe se va contabiliza numai la Petre Roman . 
Conventia Nationala a Partidului Democrat s - a incheiat ca intr - o poezie celebra : " Icoana intr - un altar s - o pui / La inchinat " . 
asta in ciuda faptului ca multa lume gindeste contrariul . 
