incepe bataia pentru pestii mari Abia cu functionarea Agentiei de Valorificare a Activelor Bancare ( AVAB ) incepe beleaua dracului ! 
pe lumea asta toti iau bani cu mare drag . 
firme , banci , fundatii , camatari , saraci si milionari , toti pun mina pe ei cu o emotie care misca singele , cu o lumina parsiva in priviri . 
se maresc ochii celor care trec printre buricele degetelor bancnotele sau cecurile . 
toata suflarea omeneasca ia banii cu bucurie si - i da inapoi cu un scrisnet discret din masele . 
cum multi dintre capitalistii romani improvizati de soarta sint acum in situatia de a restitui creditele , de a pierde garantiile sau de a ramine fara afacerile lor rocambolesti , nu ne ramine decit sa presupunem ca n - o vor face cu aceeasi frenezie cu care i - au luat si nici cu aceeasi placere cu care i - au papat . 
acum se produce operatiunea cea mai blestemata . Adica trasul liniei , urmat de scadenta . 
e un fel de operatiune de stringere a plasei in jurul pestelui . Incepe bataia in apa , zbaterea aripilor si a cozii in ochiurile din ce in ce mai strinse . 
iar creditele neperformante ale capitalistilor romani au avut si coada si aripioare , fiind purtate de aceste organe de sorginte extracomerciala . 
nasterea , botezul si cresterea oamenilor de afaceri romani in primii ani de dupa caderea lui Ceausescu s - au produs cu ocrotire politica . 
" Ocrotire " e termenul elegant pentru spaga , interes , comision , sponsorizare si toate celelalte arme din arsenalul necurat folosit pentru un loc mai in fata , un credit mai mare si o gaura pe masura . 
acum se termina . 
e un fel de " judecata de apoi " , facuta in timpul zilelor noastre . 
acest AVAB blestemat ( din punctul de vedere al datornicilor ) a inceput socoteala finala . 
Ovidiu Grecea si functionarii lui s - au prezentat la BANCOREX . 
nu i - a asteptat nimeni . 
nu i - a primit nimeni . 
nu le - a oferit nimeni nici o lista . 
nici macar administratorul special , Nicolae Danila , numit de Banca Nationala a Romaniei . 
agentia s - a prezentat pentru a prelua " adevaratii debitori grosieri ai BANCOREX " . 
pai , ei sint cheia si explicatia gaurilor ! 
si ei n - au venit nici din Luna , nici din acvariu , nici din visele urite ! 
ei au venit din viata economica zbuciumata a Romaniei . 
marile lor afaceri sint egale cu gaurile din banci , si acestea nu au fost date cu burghiul sau cu briceagul ! 
au fost comise cu buna stiinta a unuia sau altuia din interior si la presiunea unuia sau altuia din exterior . 
si la ce ar fi trebuit sa ne asteptam noi ? 
ca acesti unii si altii sa vina veseli si sa zica , ia executa - ne , nenicule , de cind voiam noi sa dam inapoi ce - am luat ! 
cu - cu si - o fofeaza ! 
abia acum incepe adevaratul razboi . 
scadenta va reface grupurile de interese cu viteza luminii . 
ele vor folosi ziare , televiziuni , parlamentari , partide politice , orice pentru a bloca sau intirzia operatiunea . 
adica vor declansa o forta egala si de sens contrar cu datoria pe care o au . 
iar banul are o putere infernala . 
Dinamiteaza orice . 
e de crezut ca se vor arunca in lupta toate mijloacele cu putinta . 
daca e nevoie , va cadea si guvernul , chiar se vor face presiuni pentru alegeri anticipate , la o adica vor fi chemati si sindicalistii din acele unitati sa protesteze pentru a opri procedura sau pentru a o tiri intr - o boala lunga ( moarte sigura ) . 
nu - i exclus sa mai treaca si cite un glont printre urechi . 
cine naiba si - a imaginat ca socoteala aceasta se va face in liniste si cu placere ? Numai un naiv sau un papa - lapte ! 
asa ca prinderea pestilor mari , inclusiv a rechinilor , e chiar mai grea decit batalia politica sau injunghierea porcilor ! 
din scrisoarea lui Ovidiu Grecea catre administratorul special al BANCOREX am inteles ca primele talpi au fost puse . 
ca marile grupuri de interese s - au lepadat de pestii marunti pentru a mai face incercari de supravietuire . 
n - am inteles de ce Ovidiu Grecea mentioneaza in scrisoare firmele lui Viorel Catarama , Ilie Alexandru si Alexandru Raducan ( Elvila , Hermes si S . AN . CA . ) si nu se refera la nici una a fratelui George Constantin Paunescu ! 
o fi primit agentia dosarele acestuia sau ele au fost lasate mai la coada ? 
agentia ar putea fi suspectata de simpatie . 
le vrea mai repede cu gitul pe butuc ( si atunci dupa ce regula ) pe cele amintite sau e doar o scapare de la masa mare si firimiturile riscau sa se piarda ? 
nu ne - am inteles ca Agentia face curat prin grajdurile finantelor creditate cu ingaduinta ? 
sau n - am stiut ca s - a stabilit o curatenie din doi in doi , sau pe alese , mai abitir la dusmani si mai usurel pe la prieteni ? 
