intimplarea a facut sa nu pot urmari interviul acordat , vineri , de presedintele Emil Constantinescu , in direct de Canalul Romania 1 . 
cind esti in fata televizorului , te mai impresioneaza omul , ii simti ezitarile , respiratia , te gindesti ca scapa o gafa sau spune ceva interesant . 
se naste un joc de urmarire si asteptare care are un anume farmec . Si care produce o anume impresie . 
cind citesti transcrierea unei emisiuni , totul se schimba . 
e doar enuntul , " curatat " de lumini , de ezitari . 
esentiale ramin firul logic , demonstratia , argumentele , constructia verbala . 
si daca o simpla lectura a celor spuse de Emil Constantinescu , in seara de vineri , naste o plictiseala chinuitoare , atunci ce va fi simtit telespectatorul aflat in fata micului ecran ? ! 
cit va fi rezistat el in starea de pinda ? 
trei , cinci , zece minute o fi tot sperat ca Emil Constantinescu sa spuna ceva demn de retinut . 
apoi se va fi miscat spre baie sau bucatarie , va fi trecut la un dialog cu nevasta , chiar a plecat sa se culce sau a mutat pe un alt canal . 
vineri seara , la ora de maxima audienta , presedintele Romaniei a vorbit cit Fidel Castro la un discurs aniversar . 
sau cit un profesor universitar la un curs . 
citind stenograma acelui dialog , descoperi de ce Emil Constantinescu este de - a dreptul antipatic . 
coplesit de cite belele trebuie rezolvate in Romania de azi , Emil Constantinescu iese adeseori din conditia de presedinte si intra automat in haina de cadru didactic . Tine cursuri poporului roman . 
cu riscul de a fi considerat ca sufera de boala explicarii , el a cheltuit o ora si patruzeci si cinci de minute din spatiul de emisie al canalului public fara sa ne comunice mare lucru . 
invitat la o discutie pe teme economice , presedintele , in loc sa spuna , chemati - l mai bine pe primul - ministru sau pe ministrul finantelor , a spus da , vin ! 
si a divagat minute in sir pe tema bugetului de stat ca si cum el ar fi fost autorul lui . 
in loc sa faca o declaratie simpla si clara la promulgarea bugetului , presedintele a socotit ca este mai bine sa ne tina un curs explicativ despre constructia bugetara facuta de guvern . 
" si eu am inceput declaratia prin a spune ca este un buget de austeritate . 
ce inseamna austeritate ? 
austeritate inseamna & Eacute ; " ( vezi Dictionarul Explicativ al limbii romane ) . 
si , ca la un curs plictisitor , din cind in cind , cite un Popescu din ultima banca era introdus cu cite o intrebare . 
evident , una s - a referit la salariile directorilor din regii , pentru ca presedintele sa poata afirma : " Demersul meu a fost un succes " . 
dar pentru a ajunge la o asemenea declaratie istorica , Emil Constantinescu a mai tocat patru - cinci minute cu evolutia problemei , cu cauzele ei , cu consecintele . 
curs de mineralogie , aplicat la economie , facut poporului roman la o ora de sprit sau film artistic . 
evident , prelegerea a parcurs si situatia bancilor , si coruptia , si cresterea exportului . 
de altfel , singura diferenta fata de lectiile anterioare este cresterea exporturilor . 
putem banui ca acest prim - succes al economiei romanesti a fost si motivul aparitiei sale publice . 
or , Emil Constantinescu , in loc sa sublinieze aceasta realizare a guvernului Isarescu si sa spuna romanilor ca exista premise pentru o descatusare economica , a repetat cursul sau de la precedentele aparitii televizate . 
si atunci a fost vorba despre banci , anticoruptie , spirit civic , economie . 
citind textul declaratiilor sale de la tv . ( circa 25 de pagini ) , nu putem sa nu ne intrebam cine il sfatuieste ? 
nu stie ca telespectatorul nu se poate concentra mai mult de citeva minute ? 
nu ii spune nimeni ca ar trebui sa se rezume la prioritati si ca un discurs de o ora si patruzeci si cinci de minute , vineri , la ceas de seara , mai mult enerveaza decit limpezeste ? 
si pentru ca succesele lui Mugur Isarescu au inceput sa apara , iar Emil Constantinescu incepe sa fie mindru de ele si de alegerea sa , ar fi fost util sa aflam ce raspundere isi asuma presedintele Romaniei pentru numirea a doi premieri de mamaliga ? 
am inteles ca exista primele semne bune ale reformei , dar n - am inteles cine raspunde pentru ce nu s - a facut din ce ar fi trebuit sa se faca in acesti trei ani . 
daca Emil Constantinescu vrea sa vorbeasca despre situatia Romaniei si despre ce - a facut in aceasta legislatura , e obligat sa schimbe stilul . 
cu discursuri plictisitoare n - are nici o sansa sa convinga . Nici macar un amfiteatru , daramite un popor complesit de dificultati . 

