mai fratilor , voi ce ziceti , mai iese Constantinescu ? 
da' cu Iliescu ce facem ? 
mai pierdem patru ani ? 
da' in NATO intram ? 
si ne dau ajutoare ? 
mama , ce ma distreaza septicul pe care - l joaca liberalii cu taranistii ! 
voi ce ziceti , or mai face casa buna ? 
da - i dracului cu politica lor cu tot ! 
eu ma bucur ca i - am batut pe unguri de i - am zapacit . 
Hagi a facut ce - a vrut . 
mai , astia care - l tamiiati pe zimbaretul de Melescanu , ia mai dati si voi un rind ! 
nea Costache , nu mai dam ca se pune iara pe plouate ! 
nu simti cum geme apa ? 
anul asta ne - am ars ! 
griu ciuciu , malaiul e pitic , sa vezi ce recolta pricajita ! 
lasa - ma , nene , luam faina de la unguri , cartofi de la polonezi si mergem la constructii in Iugoslavia ! 
si se porneste iar ploaia ! 
oamenii fug de pe terasa si se inghesuie in cosmelia de scinduri pe care scrie Bar Zanzibar si continua sa discute politica . 
si vine apa , intii pe vale , cu pietroaie , trunchiuri si cai , cu oameni si crengi , si ajunge pina la ei , atit de infocati in cearta lor pe marile chestiuni ale Romaniei . 
in aceasta scena de film tragicomic , in spiritul lui Caragiale mutat la tara , e ceva din starea generala a Romaniei . 
de ani si ani tot vine cite o nenorocire pe capul nostru . Ba o inundatie , ba un cutremur , ba o bolesnita sau o seceta . 
si cind ne doboara natura , punem de - o vaicareala nationala , cu relatari detaliate despre tragedie , urmate totdeauna de o reactie oficiala . Adica un maret plan de masuri pentru ca situatia sa nu se repete . 
si totdeauna se intimpla la fel . Nu se face nimic pina la urmatoarea nenorocire . 
si atunci o luam din nou de la capat , ca si cum nu am fi invatat nimic din anii precedenti . 
va mai aduceti aminte de inundatiile din 1990 ? 
dar de prapadul iscat anul trecut in Moldova si in Transilvania ? 
dar de cel de - acum doi ani ? S - a dus premierul la fata locului ( Victor Ciorbea ) , s - a dus si presedintele ! 
televiziunea Romana si alte asociatii au colectat fonduri pentru sinistrati ! 
s - au facut proiecte si promisiuni . 
si unde am ajuns ? 
tot la inundatii catastrofale , tot la distrugeri , tot la victime . 
nu era mai simplu ca din 1990 incoace sa tot continuam cu amenajarile impotriva torentilor , cu indiguirile impotriva inundatiilor ? 
un minim instinct comunitar ii obliga pe oameni sa convietuiasca organizat si inteligent intr - un spatiu geografic . 
pe linga proiectele si planurile nationale e nevoie si de o altfel de preocupare . 
nu despadurim cutare deal ca sa scoatem un banut pe lemn pentru ca ne ineaca apa ! 
Piriurile care au mai iesit ar trebui cumintite cumva . 
un expert face planul si o primarie isi aduna oamenii , chiar la munca voluntara , chiar cu bani strinsi de la unul si de la celalalt , si cauta o solutie . 
nu freaca scaunele din birt si nu toaca politica planetei inainte de a incerca sa - si rezolve singuri o situatie presanta . 
iar cei chemati sa isi stringa oamenii sint chiar primarii . 
tragedia inundatiilor din aceste zile a declansat o alta vaicareala nationala . 
Vlad Rosca , seful Departamentului pentru Administratie Publica Locala , adus si el de ape in centrul atentiei , vine si mai lanseaza o gogoasa . Adica va propune executivului adoptarea unei ordonante de urgenta prin care sa fie desemnate persoane , altele decit primarii , care sa se ocupe de luarea masurilor impotriva dezastrelor . 
un fel de prima - ntii de clasa a doua ! 
alte functii , alte lefuri , alti bagatori de seama . 
n - ar fi mai simplu ca respectivul departament sa se ocupe cu centralizarea proiectelor si cu distribuirea fondurilor necesare acestor lucrari si apoi sa controleze primarii ca sa nu - si piarda vremea cu aiureli ? 
pe un buget sarac mai inventam un organ ? 
n - ar fi mai simplu sa le ajutam pe cele care exista sa functioneze , sa identifice nevoile oamenilor si sa faca un minim efort pentru a scapa de primejdii ? 
sa ne trezim din vorbaria asta deliranta si sa ne aplecam nitel mai serios si coerent asupra necazurilor ! 
un strop de minte si citeva zile de munca fara cirteala ne - ar scuti de jumatate din ele si ne - ar ajuta sa exersam si abordarea celor mai dificile . 
inundatiile din acest an sint un test tragic si pentru comunitatile locale , si pentru eficienta institutiilor statului . 
Trancaneala de la virf a ajuns si la nea Gheorghe . 
se cearta cu patima pina la miezul noptii si nu vede ca vin apele sau ca mistretii ii intorc gradina pe dos . 
in stilul acesta dominat de delirul comunicarii ne mai ravasesc inca doua inundatii si trei epidemii . 
si daca vine o ploaie mai mare , pina sa ne trezim din flecareala nationala , parca vad ca apele umflate muta Romania prin Orientul Mijlociu . 
