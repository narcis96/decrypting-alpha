ieri am cautat ca disperatii un statut al PNTCD . 
acel Toma Necredinciosul care trebuie sa supravietuiasca in fiecare ziarist ne - a determinat sa alergam dupa cartea de capatii a taranistilor . 
excluderea lui Radu Vasile e un gest care sperie . 
partidul nu - i nici secta , nici armata ca sa te dea afara pentru ca gindesti altfel . 
e chiar pilonul vietii democratice , si prima regula a acestui tip de comportament presupune confruntarea libera de pareri . 
cu chiu , cu vai , intrebind pe la mai multe persoane si birouri , abia la sediul central am reusit sa obtinem o copie dupa o jumatate de statut . 
dezamagire totala ! 
excluderea lui Radu Vasile este statutara . 
biroul de Conducere , Coordonare si Control al PNTCD " pentru cazuri grave , urgente sau de natura a aduce prejudicii imaginii partidului este abilitat sa judece aceste cazuri si sa aplice orice sanctiune statutara " . 
iar sanctiunile prevad , la litera " g " din Sectiunea a V - a , " excluderea din partid " . 
Vasazica , Radu Vasile a fost executat cu una dintre regulile autoimpuse de o grupare la care a aderat . 
ca este ea exagerata , e o alta poveste . 
dar nimeni din grupul sau , nici chiar el n - a incercat vreodata sa o schimbe . 
si atunci , de unde vine problema ? 
foarte simplu ! De la victimizarea lui Radu Vasile . 
nici nu fusese exclus cind se auzeau voci care il cainau . 
saracul de el , ce tratament a avut ! 
l - au mintit cu ridicarea sanctiunilor si , pe urma , dupa ce si - a dat demisia , l - au dat afara ! 
altii , cei care au ciugulit firimituri de pe urma activitatii de premier , il mai apara nitel , sa nu zica lumea ca au profitat , si apoi s - au lepadat de el . 
dar ecoul ramine . 
" Radu Vasile a fost sacrificat orbeste , pe nedrept si trebuie plins " . 
inainte de a cadea in patetismul alegatorului milos , merita sa recapitulam putin momentele importante . 
Radu Vasile a cistigat nu in PNTCD , ci cirtindu - l pe Victor Ciorbea in fata camerelor de luat vederi si a ziaristilor . 
intr - un moment de deruta a infiripat un grup la o aniversare in Poiana Brasov ( adica tot la doi mici si - o bere ) si a trecut norocos printre cele doua stinci . 
inca zece ani sa fi incercat si tot nu ar fi izbutit ! Dar minunea s - a petrecut , si guresul taranist a devenit premier . 
cu greu ne - ar putea cineva banui ca am avea o slabiciune pentru Remus Opris sau pentru Nicolae Ionescu - Galbeni . Si nici pentru organismul care l - a exclus pe Radu Vasile ! 
dar nici acestora nimeni nu le poate cere sa fi indurat la nesfirsit nepasarea colegului ajuns in scaunul de premier . 
sa mergi mai des la echipa nationala de fotbal decit la partidul care te sustine e totusi o " chifla " de incepator in ale politicii sau o slabiciune . 
nici nu poti sa stabilesti . De fapt , Radu Vasile nu s - a dus nici la BCCC sa se bata pentru parerile sale , nu s - a dus nici la Cotroceni sa se confrunte cu presedintele , nici cu grupurile parlamentare . 
Radu Vasile a crezut ca se va mentine jonglind pe sub masa ! 
si de fiecare data cind trebuia sa se apere sau sa se sfisie pentru punctul sau de vedere a lipsit . 
ar putea exista oameni care sa zica , bine , dom' le , i - au ridicat suspendarea si au anuntat ca nu se opun candidaturii sale pentru presedintia Senatului , si pe urma , dupa ce si - a dat demisia , l - au mazilit ! 
suna oarecum logic . 
dar e si asta o logica schioapa . E lipsita de " piciorul " drept ! 
nu le - a facut Radu Vasile taranistilor tot ce a vrut ? 
nu a guvernat el in numele lor si nu sub bagheta sa economia romaneasca a ajuns de risul curcilor ? 
nu a obtinut el promisiunea de anulare a suspendarii pe baza unui santaj ieftin , unic in toata lumea civilizata ? 
n - a umplut el PNTCD si Romania de un ridicol infinit prin refuzul demisiei si prin ulterioara ei negociere ? 
cu ce sint diferite mijloacele pe care le - a folosit Radu Vasile fata de cele utilizate de partid ? 
moral vorbind , si unele , si altele fac parte din aceeasi gama de doi lei . 
atita doar ca o grupare democratica a platit cu aceeasi moneda . 
aflata la inghesuiala si isterizata , ea n - a intors obrazul , ci a raspuns in acelasi stil . 
dupa cite le - a facut colegilor sai , Radu Vasile chiar merita dezbracat de orice functie politica si lasat la fundul gol . 
dar datul afara mi se pare prea mult . 
