din timp in timp , subiectul Antonescu revine pe buzele tuturor . 
parca n - ar avea liniste . 
si nici n - are . 
de o parte sint cei care il glorifica pe maresal , ii ridica statui , boteaza bulevarde cu numele sau si publica volume care sa - i sublinieze importanta istorica . 
de partea cealalta sint cei care stiu bine ce s - a intimplat in Basarabia si Transnistria , care au citit carti pline cu documente ce prezinta atrocitati greu de suportat chiar si la lectura . 
de regula , cei care il glorifica pe Antonescu nu cunosc aceste documente sau , daca le stiu , incearca sa le ignore sau sa puna in contrapondere operatiunile de salvare a evreilor din Transilvania . 
cert este ca , in ciuda unei anumite precautii a autoritatilor romane , subiectul Antonescu a fost umflat mai intotdeauna de trompetistii patrioti gen Vadim , Gheorghe Funar , generalul Mircea Chelaru , Adrian Paunescu . 
ei au aceeasi problema medicala si aceeasi atitudine fata de subiectul in cauza . 
mult mai important mi se pare faptul ca , in disputa legata de maresalul Antonescu , cei amintiti au gura mare , folosesc argumente patetice si au de partea lor multimea care n - a trecut niciodata prin cartile de documente . 
pe un asemenea fond , ei se bucura de popularitate si chiar par a se apropia de un efemer cistig de cauza . 
intr - un astfel de context a aparut declaratia premierului Adrian Nastase : " Persoanele implicate in Holocaust sau care au desfasurat activitati criminale in timpul celui de - al doilea razboi mondial nu trebuie sa fie reprezentate prin insemne publice " . 
daca nu s - ar fi ridicat statui ale maresalului , daca Funar n - ar fi folosit numele lui Antonescu pentru a denumi un bulevard , cu siguranta ca Adrian Nastase n - ar fi fost in situatia de a face o asemenea declaratie . 
de ce a facut - o ? 
foarte simplu . 
premierul a vrut sa arate celor interesati ca , intr - o situatie controversata , autoritatile romane adopta o pozitie corecta . 
se poarta la fel ca restul lumii civilizate . 
el a facut un gest curajos , chiar greu de onorat cita vreme , in tara , propaganda celor numiti mai sus a dat roade . 
in plus , populatia nu este departe de a - si fi format o parere greu de urnit nu doar din cauza patetismului generat de " marii cintareti ai patriei " , ci si pentru ca nu cunoaste adevarul . 
vreme de 55 de ani , multi romani n - au ramas decit cu o idee despre maresal . 
ca a fost cel care , prin " Soldati , va ordon , treceti Prutul ! 
" , a atacat Uniunea Sovietica . 
timp de cinci decenii si jumatate , in tara noastra nu s - au tiparit carti despre crimele din Transnistria , nu s - au difuzat filme documentare despre ororile comise impotriva evreilor . 
din cite stiu , doar comunitatea evreiasca a tiparit citeva volume intr - un tiraj restrins . 
de unde sa stie romanii ce s - a intimplat atunci ? 
de unde sa stie ei ca Vadim , Paunescu si Funar exagereaza ? 
in dorinta de a ne prezenta americanilor asa cum am dori sa fim , iar nu asa cum sintem astazi , Adrian Nastase a facut o promisiune curajoasa , stiind sigur ca pozitia sa fata de subiectul Antonescu este o modalitate de a demonstra ca schimbarile din Romania au ajuns si la gindirea oamenilor , si nu s - au limitat la privatizare si la democratizarea institutiilor . 
din pacate , fara cunoasterea adevarului , multi dintre romani sint in situatia de a nu privi cu simpatie afirmatia primului - ministru . 
iar cei care il acuza pe Adrian Nastase nu - si dau seama ce rau isi fac lor si Romaniei ca tara cu pretentii europene . 
