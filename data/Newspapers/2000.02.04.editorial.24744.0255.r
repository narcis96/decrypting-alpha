ce - am inteles noi de la Mugur Isarescu despre viitorul Romaniei ? 
ca se fac pasi in operatiunea de alcatuire a Strategiei economice pe termen mediu a Romaniei . 
asta inseamna ca nici strainii si nici noi nu mai putem continua la nimereala . 
nu mai putem vietui de - a - n boulea , cum ne pica la mina sau dupa criterii aberante . 
strainii ne - au zis , bai , romani isteti , ne - am saturat de gaselnitele voastre ! 
va faceti un plan clar pentru urmatorii cinci ani ! 
nu mai jucati bambilici ! 
si au insistat pentru introducerea unui element de rigoare in evolutia societatii romanesti . 
iar Mugur Isarescu a aparut la televizor sa ne convinga ca el isi ia treaba in serios si ca , in curind , vom avea o strategie . 
urmeaza ca pina pe 15 martie documentul sa fie prezentat Comisiei Europene , iar la 15 mai sa devina definitiv . 
pentru aceasta , colective de cercetatori , politicieni , reprezentanti ai societatii civile si membri ai guvernului se vor intilni de mai multe ori ca sa ajunga la o pozitie comuna . 
Mugur Isarescu , zis Banisor , merita luat in serios . 
incercarea sa de a se tine de cuvint si de a pune bazele unui asemenea document extrem de important nu trebuie luata in bascalie . 
de fapt , Banisor a venit in fata camerelor de luat vederi pentru a - si sustine demersul politic . 
daca Romania nu face o cotitura , risca sa se scufunde economic si sa se indeparteze de Uniunea Europeana . 
inceperea negocierilor anuntata in decembrie va ramine doar un moment simbolic ! 
nici banii cei visati nu vor veni vreodata ! 
Mugur Isarescu stie ca deschiderea " robinetelor " europene este conditionata de schimbari importante in functionarea institutiilor romanesti . 
privind ultimii zece ani , daca am tine - o tot asa , si cu ritmul , si cu seriozitatea , si cu legalitatea , Dumnezeu stie unde am ajunge , dar cu siguranta nu in Europa Comunitara . 
o schimbare trebuie sa se produca . 
Mugur Isarescu asta se si straduieste . 
a aparut in fata ziaristilor intr - o incercare fireasca de a zice , oameni buni , haideti sa facem ceva ca nu se mai poate ! 
eu fac reduceri la guvern . Tai din cheltuieli ( si premierul le - a enumerat de parca era o gospodina plecata cu lista la piata ! ) . 
toate afirmatiile lui Mugur Isarescu suna coerent . 
Banisor nu bate cimpii ! 
cind a spus ca pina acum n - am facut altceva " decit sa vindem iluzii " el a avut dreptate . 
asta s - a intimplat in toti acesti zece ani . 
premierul incearca acum introducerea unei note de realism , insotita de o anume rigoare . 
va izbuti el ? 
cine il va asculta ? 
cine il va urma ? 
cine il va ajuta ? 
tare ma tem ca foarte putini ! 
in primul rind , discursul acesta al lui Mugur Isarescu a fost rostit in surdina . 
pentru multi , el a trecut neobservat . 
cei care nu erau in fata micilor ecrane vor auzi despre el doar din povesti . 
a mai iesit ieri si Emil Constantinescu sa sprijine demersul premierului . 
tot nu ajunge . 
pina cind stradaniile lui Mugur Isarescu de a redresa economia vor deveni o preocupare nationala mai e nevoie de timp , de repetare , de un fel de Ceausescu dispus sa tina un discurs fulminant la Sala Palatului . 
poate doar un asemenea moment sa trezeasca romanii din resemnarea si pesimismul lor proverbiale . 
eventual , daca toate partidele si - ar face o preocupare din aceasta , poate atunci s - ar naste un curent favorabil celor spuse de Mugur Isarescu . 
or , partidele numai de asta n - au chef . 
zic si ele pe unde apuca despre sprijinul lor pentru integrarea europeana si pe urma trec rapid la interese economice si electorale . 
' geaba ne vorbesc politicienii romani de interesul national ! 
baloane de sapun cu care vor sa ne ameteasca ! 
cind e vorba despre treburi serioase , toti sint chititi pe chestiuni personale sau de grup . 
cine o sa - l sustina acum pe Mugur Isarescu sa ia decizii " cu un profund impact social pe care nu le mai putem ocoli ? " 
mama ! 
de fapt , partidele politice nu prea au timp de Mugur Isarescu , nici de schimbari de mentalitate sau de restructurari economice . 
si atunci ce - o sa faca Banisor ? 
o sa vorbeasca singur , cum singuri vorbesc politicienii , cum singuri vorbesc alegatorii . 
fiecare cu discursul lui , cu ideea lui de salvare nationala , bune toate la un loc de un haos istoric . 
Mugur Isarescu ar trebui luat totusi in serios , iar imperativele formulate de el - transformate in programe politice . 
poate asa sa mai iasa ceva . 
dar tot nu - mi pot imagina momentul in care proiectele premierului incep sa fie puse in practica , iar realitatea sa dea primele semne de schimbare ! 
