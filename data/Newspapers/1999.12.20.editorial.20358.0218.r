criza , criza , de ziceai ca ne aflam la un pas de prapastie , dar uite ca n - a trecut nici o saptamina , si balamucul se apropie de sfirsit ! 
ce parea ca va deveni un razboi pe viata si pe moarte intre doi premieri si intre doua grupari din PNTCD , iaca se ostoieste , iar orizontul politicii romanesti parca e gidilat de o geana de lumina . 
s - ar putea ca in urmatoarele doua zile sa avem un alt premier si , intr - o oarecare masura , un alt guvern . 
ceea ce , dupa tipetele de marti si miercuri , dupa prognozele pesimiste , dupa inclinari ale balantei de la o ora la alta , nu e deloc rau . 
pina la urma , natura a dat curs tendintelor spre echilibru . 
Romania va avea un prim - ministru care va fi departe de partidele sifonate . 
el aduce o nota de prestanta si credibilitate , in ciuda faptului ca ezitarile si eschivele lui Mugur Isarescu s - au resimtit si in cutremurul din banci . 
dincolo de toate , dupa zece ani , Mugur Isarescu e printre putinii care au ramas mai mult pe plus si n - a fost atins nici de sutele de milioane de lei plecate din Dacia Felix , nici de contractele firmelor tatalui sau . 
in exterior , Mugur Isarescu are un capital consistent de credibilitate , iar in tara , fara a fi o vedeta de seara , se bucura de consideratie . 
ceea ce inseamna ca , intr - o saptamina , Romania a reusit sa se dispenseze de un premier care sa - i spuna bancuri proaste cancelarului german , care sa amine raspunsuri pentru organismele europene si care sa - si impinga nevasta prin tot felul de comitete si comitii de unde sa ia bani . 
in plus , chiar daca Petre Roman ocupa o pozitie mai putin justificata de ponderea partidului sau , el reprezinta o solutie la externe si pentru integrarea europeana . 
indiferent cum l - am cataloga pe Petre Roman si oricit de mult teren a pierdut in ultima vreme , el poate fi un interlocutor veritabil pentru Uniunea Europeana , unde Alexandru Herlea nu depasea conditia de caricatura . 
Indiscutabil , din aceasta criza din care toti au pierdut , cistiga totusi Romania . 
au pierdut taranistii , a pierdut Radu Vasile , au pierdut ca imagine si Partidul Democrat , si PDSR - ul , a pierdut si Emil Constantinescu . 
unii sint dispusi sa - l transforme in principalul vinovat al crizei , folosind aceste zile pentru a - i trece in cont toate slabiciunile de pe lume . 
dar daca aceasta varianta se va dovedi cistigatoare pentru coalitie si pentru Romania , atunci Emil Constantinescu va ramine intre perdanti ? 
prin aerul aproximativ al deciziilor , el s - a expus enorm . 
as putea spune ca a riscat , si un glont mortal i - a suierat pe la ureche . 
daca Radu Vasile se incapatina , e greu de crezut ca seful statului n - ar fi trecut pe linga sfirsitul carierei sale politice . 
a riscat mortal , si iesirea care se contureaza s - ar putea sa - i aduca nu recunoastere , dar cu siguranta ca a obtinut o guvernare respirabila si un partener pentru organismele europene . 
principala problema care se naste vine de la viciile partidelor politice . 
vor putea acestea sa se dezbare de toate obiceiurile de pina acum ? 
vor pricepe ele ca din aceasta criza ( care , cu vremea , se va dovedi ca era mai mult decit necesara ) s - a mai nascut o sansa pentru tara si , implicit , pentru ele ? 
sau vor continua pe mizele mici , pe strinsul banilor pentru campania electorala si vor sacrifica si interesul national , si credibilitatea noului premier , si sansele Romaniei de integrare europeana ? 
pentru a nu ajunge de unde am plecat , la acel climat de neincredere , de pesimism intretinut si de tirguiala mizerabila , e nevoie de o schimbare de atitudine . 
iar aceasta trebuie sa vina nu doar de la politicieni , ci si de la opinia publica . 
voluptatea cu care aceasta a savurat adincirea in dezastru , numai de dragul de a avea dreptate in acuzatii , poate darima orice elefant si orice speranta . 
fiind la inceput de drum si in fata unor asteptari enorme , Mugur Isarescu merita creditat . 
el poate fructifica Romaniei o sansa , ceea ce ar fi echivalent cu parasirea Bancii Nationale a Romaniei pentru totdeauna . 
s - ar putea ca dintr - o solutie oarecum improvizata sa descoperim un politician care nu se mai intoarce niciodata la cursul leului si la rezervele statului 
