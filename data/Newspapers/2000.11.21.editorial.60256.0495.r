cind am lansat , in vara , pentru citeva saptamini , campania Isarescu - Stolojan , cititorii " Evenimentului zilei " au raspuns intr - un numar covirsitor . 
mii si mii de oameni au vazut in cei doi tehnocrati , pe atunci independenti de orice partid , o formula viabila . 
satui de politicianism , romanii au fost tentati sa creada intr - un cuplu scapat de sub presiunea jocurilor politice meschine . 
si ce - a iesit , dupa ce amindoi au intrat in cursa ? 
un dezastru ! 
Mugur Isarescu a tot scaldat - o pina si - a convins nevasta si s - a trezit ( daca s - a trezit ) direct candidat la presedintie , in plina campanie electorala . 
Theodor Stolojan s - a dus la liberali si a devenit astfel adversarul de moarte al premierului . 
in timp ce liberalii impart oale si cratite , galetuse si farfurioare prin sate si se milogesc pentru fiecare vot , intr - un mod de un ridicol infinit , de cealalta parte , taranistii umplu de singe un final trist . 
dau ordonanta de urgenta privind monopolul de stat in comertul cu alcool , apoi o retrag . 
vorbesc despre coruptia din PDSR , facindu - se ca nu - si mai aduc aminte ca aveau obligatia de a pune ei insisi in aplicare Legea declararii averilor si ca tot ei aveau de redactat normele de aplicare a Legii monopolului de stat . 
si multe altele pe care nu mai are rost sa le numim , dintr - un pomelnic al nerealizarilor . 
atunci , in vara , nimeni nu a imbratisat ideea tandemului Isarescu - Stolojan pentru ca Stolojan sa - l poata toca pe Isarescu si sa - i faca doar zimbre lui Ion Iliescu . 
dupa cum nimeni nu s - a gindit ca Mugur Isarescu ar avea o sansa mai mare la presedintie incercind sa - l sifoneze pe Theodor Stolojan . 
cititorii nostri ( si cred ca si cei care nu ne citesc ) se asteptau sa - i vada pe cei doi prezentind oferte serioase , necesare , realizabile , adecvate situatiei din tara . 
si ce - a rezultat ? 
un conflict intre doi oameni care reprezinta , de fapt , acelasi electorat , rupt si el in doua de disputa lor . 
prima intrebare simpla pe care trebuie sa ne - o punem este legata de relatiile personale dintre cei doi . 
se urasc ei cu adevarat ? 
nu se suporta ? 
au idei atit de diferite despre redresarea Romaniei ? 
o simpla privire asupra declaratiilor si asupra viziunii lor ne arata ca nu sint prea departe unul de altul . 
si , din moment ce au si spus ca pot lucra unul cu celalalt , chiar trebuie sa credem ca Mugur Isarescu si Theodor Stolojan pot colabora . 
gilceava s - a iscat atunci cind fortele politice interesate au inceput sa si - i dispute si nu au vrut sa cedeze in favoarea unuia singur . 
de fapt , razboiul intre Isarescu si Stolojan nu este decit razboiul intre taranisti si liberali . 
atita doar ca se poarta in numele a doi oameni . 
si daca infruntarea aceasta intre ei creeaza suficient loc liber pe care va creste Corneliu Vadim Tudor ? 
cui i se va deconta un asemenea rezultat nenorocit ? 
lui Isarescu , lui Stolojan , taranistilor sau liberalilor ? 
intii de toate , celor doi , pentru ca fara acordul lor nu ar fi putut fi folositi in aceasta demolare reciproca , generatoare de coridoare electorale . 
in eventualitatea iesirii lui Corneliu Vadim Tudor pe locul al doilea , dupa primul tur de scrutin , Mugur Isarescu si Theodor Stolojan vor purta nu doar amprenta unei infringeri rasunatoare in fata unui candidat zalud , dar si raspunderea de a fi irosit o sansa ( e drept , extrem de mica ) ramasa valabila macar pe hirtie . 
si tot ei , prin modul de a - si asuma raspunderi , pot fi socotiti ca principali vinovati de deruta unei parti din populatie . 
cine altcineva a dus atitia romani in situatia de a nu sti ce sa faca : sa marseze pe miscarile de iepuras ale lui Mugur Isarescu sau pe promisiunile facute din coltul gurii de Theodor Stolojan ? 
probabil ca in aceste dezbateri televizate ( ultimele , si strins negociate , astfel ca nimeni sa nu - i deranjeze cu adevarat pe competitori ) se vor mai limpezi apele . 
se impiedica un candidat , scapa o prostie , se face altul de ris , si astfel , pe criterii empirice ( nu pe baza comparatiei intre programe ) , vom fi in situatia de a ne clarifica o optiune . 
multi vor hotari pe cine vor vota duminica abia in urma acestor confruntari televizate . 
dar daca reprezentantii tandemului ies din cursa dupa primul tur de scrutin , atunci ei poarta raspunderea promovarii celui de - al treilea . 
cind , in vara , am incercat sa aflam parerea romanilor despre tandemul Isarescu - Stolojan , n - am vrut , in nici un caz , sa vedem daca cei doi se pot distruge unul pe celalalt , ci daca ar putea construi impreuna o alternativa mai serioasa pentru Romania . 
viata ne - a aratat ca nu ! 
