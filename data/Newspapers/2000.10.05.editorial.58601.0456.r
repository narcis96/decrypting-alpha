demisia ( sau retragerea fortata ) a lui Pavel Todoran de la CNSLR Fratia e cu cintec . 
numai ziarele mai amplifica in " boxe " cazul , politia si politicienii tacind chitic . 
poporul doarme , iar la sindicate e liniste . 
de fapt , totul nu e decit o minciuna cit roata carului . 
la sindicate nu e liniste , nici ordine , iar plebea nu doarme . 
stringe doar din dinti . 
poate pentru ca nu - i vine sa creada . 
l - a vazut de atitea ori pe Pavel Todoran la televizor , la mitinguri si nu - si crede ochilor . 
omul acesta , totdeauna imbracat ingrijit , la cravata , cu parul lui buclat trecut parca in fiecare dimineata prin miinile unui frizer , in loc sa se bata pentru membrii de sindicat , asa cum era firesc , " invirtea " statiuni , cladiri , facea contracte de milioane de dolari , garanta cu bunuri ale Fratiei . 
daca cititi articolul din ziarul nostru de astazi , chiar va luati cu miinile de cap . 
seful de la Fratia ii concura la singe pe Razvan Temesan si George Constantin Paunescu . 
daca i - ar fi iesit doua - trei pasiente , ar fi ajuns mare bancher , ca Sever Muresan sau , mai stii , chiar ca Rockefeller . 
dincolo de aura de sindicat fortos , cum ne - a obisnuit Fratia inca din 1990 , iata se ascund afaceri oneroase , incheiate abracadabrant . 
importuri de televizoare din Coreea , participari la o banca ajunsa intr - o rina financiara , vinzari de actiuni , majorari de capital , o aiureala incredibila pe care nimeni nu vrea s - o descurce . 
si nici nu stim daca avem de - a face cu un amatorism sinucigas sau cu lucraturi abile de maestru in falimentari . 
politia si celelalte institutii abilitate ale statului nu vor sa faca lumina in acest caz . 
nici in altele ! 
de ce ? 
pentru ca guvernul si partidele politice se tem de sindicate ! 
una - doua , ele aprind flacara grevelor si pot rasturna totul . 
si , in baza acestui potential exploziv , marile centrale sindicale au putut sa treaca binisor peste limitele legii . 
ele sint in situatia partidelor politice . 
chiar cei care ar trebui sa vegheze la aplicarea legii n - au nici un interes ca ea sa opereze . 
situatia nu e caracteristica numai Fratiei . 
cazuri similare putem intilni si la celelalte confederatii . 
ele si - au creat firme care au derulat operatiuni dubioase . 
unele au ajuns acum extrem de bogate , ba , chiar sint in situatia de a cumpara mari holdinguri . 
imaginati - va un sindicat care cumpara , sa zicem , Uzina de utilaj petrolier din Ploiesti . 
ce fel de sindicat ar fi ala care ar avea nevoie de contracte de export , de inlesniri la importuri de utilaje , de aminari la TVA , de scutiri de vama ? 
n - ar fi decit o jucarie trasa de sfoara de oricare guvernanti . 
faceti gura mica si va dam un contract , va scutim de penalizari sau naiba mai stie ce ! 
in toata aceasta evolutie nefireasca , liderii de sindicat sint mai ceva decit miliardarii de carton . 
nu risca nimic , nu - si pun pielea la bataie , nu dau faliment . 
in schimb , o duc mult mai bine , se ascund in spatele unor societati comerciale care pot " crapa " linistite . 
singura lor problema este sa fie realesi . 
cit ii priveste pe muncitori si pe ceilalti membri de sindicat , Dumnezeu cu mila ! 
sa - si plateasca toate cotizatiile si sa raspunda la chemarile la greva . 
dar sa nu se infurie prea tare pentru ca incurca jocurile alesilor ! 
tendinta de implicare a sindicatelor in diverse afaceri ( prin intermediul firmelor care le apartin in totalitate ) reprezinta un fenomen . 
e o forma anapoda de a intelege miscarea sindicala . 
o inventie hermafrodita , rezultata din incrucisarea miliardarilor de carton cu militantismul de parada , n - are cum sa nu duca in prapastie ! 
in acest colt de pagina am mai scris despre situatii similare . 
pozitia ziarului nostru a generat reactii nervoase . 
o mare centrala sindicala , in loc sa isi redescopere menirea , ne cheama in instanta , socotind ca in felul acesta ne vom speria si vom inchide ochii la afacerile sindicatelor . 
nimic mai gresit ! 
" evenimentul zilei " , indiferent de reactiile unora sau ale altora , isi va continua dezvaluirile , fidel liniei sale de pina acum . 
afacerile sindicatelor sint la fel de necurate ca ale politicienilor . 
" corb la corb nu - si scoate ochii " , zice un proverb romanesc . 
dar vine o vreme in care toti corbii orbesc singuri . 
