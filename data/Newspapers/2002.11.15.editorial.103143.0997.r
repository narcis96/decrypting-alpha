Romania fanariotilor , Romania taranilor din bordeie in pamint , Romania balcanica , Romania legionarilor , Romania comunistilor tembeli care puneau cizma pe tot ce aveau chef , Romania tratatului de la Varsovia , Romania din CAER , o Romanie a trecutului de care ne desprindem cu greu , chiar daca , pe nesimtite , din furtuna timpului se naste o alta . 
Romania membra in NATO , Romania cu sanse de a deveni tara membra a Uniunii Europene ! 
parca iti vine sa te minunezi si sa - ti faci cruce ! 
cu cincisprezece ani in urma ne - ar fi ris curcile daca am fi pomenit de asa ceva . Am fi cazut in aceeasi resemnare mioritica , impacindu - ne cu pozitia noastra nenorocita pe harta lumii . 
intre romani , turci si rusi , sacrificati si tampon , tap ispasitor si un fel de popor pacalici in numele supravietuirii . 
asta a fost singura miza . 
asta a nascut zicala " Capul plecat sabia nu - l taie " . 
blestemata de pozitie geo - strategica , cea care ne - a scos peri albi pina mai ieri , ne suride azi . 
o data in istorie pare sa fie in favoarea noastra . 
ne - ar putea oferi chiar mai mult decit am izbutit sa convingem . 
poate chiar o mustata peste ce meritam . 
parca istoria ar zice , gata , piatra asta mica de la marginea lumii , pe care s - au sprijinit atitia , are un alt pret . 
a venit si ceasul ei ! 
incep sa am sentimentul ca sansa e chiar mai mare decit ne - o dorim si decit credem . 
sintem prea impatimiti in pesimism , in cirteala , in bascalie pentru a intelege ca ne suride o sansa adevarata . 
citi dintre noi constientizam asta ? 
citi se intreaba oare ce mai putem face pentru a nu rata . 
Scylla si Carybda nu l - ar fi lasat pe Ulysse sa treaca de mai multe ori . 
o data se schimba destinul . 
si numai pentru cel pregatit sa aiba noroc . 
peste cinci - sase ani am putea ride de situatia in care am fost . 
am putea s - o privim de sus , cu detasare , cu umor . 
dar ca sa nu ne mai inecam la mal e necesar sa ne trezim cu totii . 
comisia Europeana a prezentat foi de parcurs pentru Bulgaria si Romania . 
cresc fondurile alocate pentru sustinerea eforturilor de aderare ale noastre si ale vecinilor nostri de peste Dunare . 
e un semn ca tarile europene sint gata sa ne accepte daca vom fi in stare sa facem ce trebuie pentru a ne ridica singuri . 
peste citeva saptamini , la Copenhaga , vom avea certificarea acestei sanse . 
poate ca nu vom intra in Uniunea Europeana cu acelasi noroc care ne - a ajutat sa prindem trenul NATO . 
dar putem incerca patru - cinci ani de eforturi cum n - am facut niciodata pentru a scapa de toate complexele , de toate blestemele , de toate slabiciunile balcanice . 
or , pentru ca in 2007 sa facem parte dintr - o alta lume , e nevoie de constientizare . 
de asumarea unor eforturi dracesti . 
de un alt fel de a face politica . 
de coerenta si seriozitate la virful Romaniei . 
de presiuni asupra politicienilor . 
de legi si de institutii solide . 
europenii ne pot da bani . 
dar pe toate acestea trebuie sa ni le facem singuri . 
traim un timp pe care nu - l intelegem . 
Romania are o sansa atit de mare incit ar trebui sa ne sperie ca am putea s - o ratam . 
poate ca , la sfirsitul acestui an , in loc de petreceri , pe tot cuprinsul tarii s - ar putea auzi clopotele . 
si rostite doar citeva cuvinte . 
acum sau niciodata ! 
