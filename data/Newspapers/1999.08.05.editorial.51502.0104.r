cine nu l - a vazut pe ambasadorul american James Rosapepe a pierdut o ocazie rara : sa - l urmareasca pe ambasadorul american cum se amesteca si el intr - o echipa de muncitori . 
cum venea obiectivul camerei spre el , cum Rosapepe era in prim - plan si incerca sa ridice si un caprior sau o scindura . 
dar nu apuca sa puna umarul , ca muncitorii i - o luau inainte si isi faceau treaba , ambasadorul raminind mai mult de decor . 
cel putin in imaginile difuzate de televiziuni , Rosapepe nu a putut munci pe rupte . 
de aceea , la prima vedere , a lasat impresia ca se face ca munceste , ca participa doar la un spectacol . 
probabil ca multi tarani si oameni simpli vor fi zis , dom' le , daca pun umarul ca si ambasadorul , o sa - mi termin casa la Sfintu' Asteapta ! 
or , senzatia aceasta de " fa - te ca muncesti " , sugerata de imaginile de televiziune , ar trebui trecuta in plan secund . Mult mai importante sint alte lucruri in faptul de viata petrecut la Beius . 
o organizatie internationala , care construieste case pentru saraci in diferite locuri de pe glob , a inceput un proiect si in Romania . 
in acest an , americanii de la " Habitat pentru Umanitate " au inceput lucrul la citeva case pentru defavorizatii sortii . 
oameni cu bani , cu slujbe si situatii de invidiat in America au venit sa lucreze pe nimic pentru ca semeni ai lor ( nu prea egali ) sa se bucure de un acoperis deasupra capului . 
nu stiau nimic despre ei , nu ii cunosteau si nu aveau nici un interes la acestia . 
pur si simplu se derula o fapta crestineasca , umanitara , pe care o fundatie doar o coordona . 
din cite stiu , legea americana nu prevede ca asemenea activitati pot fi desfasurate in timpul serviciului . 
adica , oamenii respectivi nu puteau sa participe decit ca voluntari , in timpul lor liber , fara nici un folos . Deci , gestul cetatenilor americani e exemplar si trebuie privit cu toata stima . 
cu atit mai mult gestul ambasadorului american . El s - a dus sa dea o mina de ajutor si , mai ales , sa - i incurajeze si sa le transmita entuziastilor semnul obligatoriu de respect din partea guvernului american . 
daca niste simpli cetateni gasesc de cuviinta sa - si sacrifice timpul , energia si chiar banii pentru asemenea lucruri , atunci si statul e obligat sa dea macar un semn de consideratie . 
mai mult , cei care il reprezinta , nu pot sta cu miinile in sin si zice , ia te uita ce bravi cetateni are tara noastra ! 
si ei sint obligati de statutul pe care il au sa li se alature . Atit cit pot . 
daca nu , macar simbolic , sa vina pina la fata locului , sa mute doua - trei scinduri , sa bata un cui si sa bea o carafa cu apa rece linga cei devotati cauzei . 
e o incurajare , un semn de respect si o recunoastere publica a sacrificiului gratuit . 
chiar daca nu l - am vazut la televizor pe ambasadorul american cocosat de cine stie ce grinda sau stropit pe fata cu mortar si lucrind ca un zidar din Bolintin Vale , faptul ne obliga la o comparatie cu politicianul roman . 
in concedii , toti " se sparg " pe la mare , prin strainataturi , iti arunca si criblura in parbriz cind trec cu politisti si bodyguarzi . 
Chefuie in separeuri , isi lasa beizadelele sa se dea in stamba si te umilesc cu urmele lor si atunci cind nu - i vezi . 
camera e pentru domnul senator , masa e pentru domnul deputat , faceti loc ca vine domnul vicepresedinte si tot felul de fudulii de - astea ieftine care in loc sa - i apropie de semeni ii izoleaza intr - un dispret general . 
politicianul roman nu se duce la " chestii de - astea murdare " nici sa crape . El se expune mai ales la meciuri , in baruri de noapte , in vile cu ponton la Snagov . 
el mai bine se sinucide decit sa faca o zi curatenie intr - un azil sau sa - i spele la fund pe copiii handicapati . 
nu da nici macar cu matura in fata casei , nici nu e capabil sa - si mobilizeze co - blocatarii sa zugraveasca o scara ! 
el e de fapt putoarea ideala , specialist in interviuri si declaratii de hol si misca totul numai in functie de interesele sale , ale partidului sau ale neamurilor . 
altruismul e un cuvint pe care nici macar nu - l intelege . 
daramite sa - l mai si practice ! Nenorocirea e ca si oamenii simpli s - au obisnuit cu acest comportament de pasa trecator . 
nici ei nu se unesc in asemenea grupuri , dominate de generozitate , pentru a schimba viata celor necajiti . 
si daca n - o prea fac ei , de ce ar face - o sclifositii de politicieni ? 
gestul lui Rosapepe la Beius face parte dintr - un mod normal de a fi al americanilor . 
in Romania pare mai degraba de ris sau bun de luat in bascalie . 
sau de campanie electorala . Si chiar este pentru ca , dind cu sapa sau cu mistria , politicianul roman o face doar pentru spectacol . 
cu adevarat , nu crede decit in sine insusi . 
