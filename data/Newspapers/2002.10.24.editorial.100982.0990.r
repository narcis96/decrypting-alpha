Sedeam si eu ca fraierul , la televizor , ca sa aflu noutati despre cazul Pavalache . 
sa pricep cum naiba un carator de geanta pe la guvern poate cere patru milioane de dolari , cind , dupa 11 septembrie , se spune ca americanii vad pe calculatoare si cind ascunzi in ureche o moneda de o suta de lei . 
si , in loc sa aflam cine l - a trimis pe Gogu acesta din Tulcea sa ceara si sa ia , in loc sa vedem de unde si pina unde a fost el alesul sa vinda fabrici si uzine la kilogram , pac , apare Salmonela ? Nu e o duduca de la linia fierbinte ! 
e un microb care te poate face sa incurci tabla inmultirii . 
anunt istoric ! 
s - au importat , cu aprobare , 300 de tone de carne de pui , infestata cu salmonela , iar aceasta a fost vinduta populatiei . 
o salmonela la mine , o salmonela la vecinul , una la un prieten , doua la parinti . 
nu sare natia pina la grinda cind aude ca ar trebui sa - si faca analizele si sa se spele la stomacel pentru a scapa de microscopicul inamic ? 
nu aduce anul ce aduce ceasul ! 
iar despre Pavalache , mucles ! 
sau firimituri , pe ici , pe colo . 
or , o operatiune in care au participat servicii secrete , in care au fost implicati procurori si care a dus la saltarea celui poreclit " Crapul " nu face valuri de nici un fel ! 
ca ardeleanu’ cu fisa intirziata , abia dimineata m - am gindit ca Salmonela IV ar putea sa semene cu o tona de beton varsata peste un cadavru . 
sau cu o basculanta de pietris descarcata peste un rahat . 
cazul Pavalache , asa cum am semnalat din prima clipa , pare un joc complicat , intre doua tabere . 
un binevoitor chiar s - a oferit sa ne explice in detaliu cum s - a produs arestarea . 
ceva ma face sa cred ca si asta a fost pregatita . 
sa afle presa ! 
cel mai suspect lucru vine din implicarea serviciilor secrete in aceasta arestare . 
nu avem de - a face cu un spion sau cu un dusman al poporului roman . 
Pavalache nu e nici strainul lui peste , detinator de cine stie ce secrete cu valoare strategica . 
or , mobilizarea de forte arata ca avem de - a face cu o operatiune considerata importanta . 
de ce ? 
nu mai este un secret pentru nimeni , cel putin pentru cei care urmaresc viata politica indeaproape , ca suspiciunile privind coruptia unor functionari din guvern a atins cote maxime . 
se vehiculeaza nume si paliere de responsabilitate , se citeaza chiar sume si se povestesc scene . 
nimeni nu poate sa stie ce este adevarat si ce este folclor . 
iar in legatura cu acesta din urma , cit tine de talentul narativ al romanului si cit e difuzat cu intentie . 
un lucru e cert . 
operatiunea de arestare a lui Fanel Pavalache bate mai departe . 
din toate datele pe care le detinem e vorba de un veritabil sah de intimidare , dat functionarilor publici cu diverse ranguri din guvernul Adrian Nastase . 
daca am privi mai atenti am putea chiar avansa o ipoteza greu de contestat . 
ca arestarea " Crapului " poate fi considerata un avertisment rezultat al tensiunilor instalate intre doua centre de putere . 
invocarea unei sume astronomice , trimiterea la patru persoane cunoscute , tentativele de reanimare a Bancii Internationale a Religiilor , precum si blocarea dosarelor legate de presedintele acesteia nu sint decit detalii pe care Parchetul National Anticoruptie e obligat sa le clarifice . 
altfel , cazul Pavalache poate sa ia proportiile scandalului Tigareta ll . 
atita doar ca , de data aceasta , tinta se afla in guvern . 
pentru ca Tigareta lll sa nu faca multe valuri , a fost inecata putin in Salmonela . 
tentativa a esuat si jocul continua ! 
