cu ani in urma , cind Ion Iliescu le - a cerut pedeseristilor sa iasa din AGA , multa lume a fost surprinsa de lenea dovedita in parasirea unor privilegii . 
te duci in doua - trei consilii de administratie si intr - o AGA si iei un ban bun . 
ceea ce functiona pe post de " tehnica a completarii " ( furtul ) pe vremea socialismului glorios a devenit acum o forma legala de luat ciubuc de la stat . 
numai ca statul nu e unul de pe Marte sau de pe Saturn , ci e amarita institutie ce functioneaza din banii nostri , ai contribuabililor . 
de peste sapte ani , departe de ochii cuponarilor muritori de rind , s - a tesut o enorma plasa de delegari si prezente in tot felul de institutii ale economiei de piata . 
aceste AGA si Consilii de Administratie nu gestioneaza o avutie infloritoare . 
ele administreaza paguba . 
si prin functionarea lor , adeseori minarita , o sporesc . 
astfel s - a ajuns la o adevarata civilizatie masluita a reprezentarii , din care fac parte parlamentari , demnitari , functionari de la Ministerul Finantelor , comisari ai Garzii Financiare , inspectori de la Curtea de Conturi etc . 
numai sefii decedati nu mai au acest avantaj . 
absurdul vine uneori de la faptul ca oameni insarcinati sa controleze o institutie fac parte din mecanismele ei de conducere . 
e ca si cum mina dreapta ar controla - o pe cea stinga . 
in cei sapte ani de " privatizare vertiginoasa " nu s - a conturat nici o norma serioasa privind prezenta oficialilor in aceste societati comerciale . 
si astfel , am ajuns la un fenomen care a atins deja proportii intolerabile . 
presupun ca detinatorii de actiuni sau muncitorii simpli isi fac cruce cind citesc listele fara sfirsit alcatuite din mari patrioti ai economiei de tranzitie . 
saptamina trecuta , la intilnirea de la Cotroceni s - a desprins o atitudine comuna . 
mecanismele de conducere ale societatilor comerciale trebuie curatate de toate aceste interese . 
sedinta de astazi a Consiliului de Administratie al FPS ar trebui sa bata in cuie o promisiune facuta de Radu Sirbu cu prilejul aceleiasi reuniuni . 
ca toti vor fi scosi . 
care vor fi functiile publice interzise pentru membrii AGA si ai Consiliilor de Administratie inca nu stim . 
in mod normal ar trebui sa existe niste criterii ( pina cind se va adopta o lege ) . 
probabil ca exista ceva in pregatire . 
dar o reglementare de forma nu ne slujeste la nimic . 
e foarte simplu sa inlocuiesti parlamentarii cu nevestele lor si comisarii Garzii Financiare cu verii sau cumnatii . 
romanii au gasit intotdeauna solutii inteligente de a trece prin ochiurile oricarei plase . 
varul voteaza si nasul cumpara . 
pas de - i mai prinde ! 
curatenia care ar trebui sa inceapa astazi n - ar fi decit primul pas . 
mai trebuie rezolvata si situatia armatei de directori . 
toata Romania , plus organismele internationale , vorbeste despre reducerea pierderilor din economie . 
nici cistigurile personalului nu pot fi majorate fara profit . 
si cu toate acestea , salariile unor directori de la regii de stat sau societati comerciale cu capital majoritar de stat ating sume incredibile . 
pe asemenea lefuri , multi dintre ei sint dispusi sa gestioneze pagubele pina la inmormintarea finala . 
cistiga de trei - patru - cinci ori mai mult decit un ministru ( basca ciugulitul obisnuit ) , astfel incit drama economiei romanesti devine pentru ei o adevarata binecuvintare . 
nu vreau sa spun ca din acesti bani s - ar rentabiliza diferitele societati . 
dar lefurile exagerate ale directorilor ii fac nesimtitori si la dezastru , si la conditia mizera a muncitorilor . 
in plus , fara criteriul eficientei , se perpetueaza incompetenta . 
economia de piata inseamna o socoteala simpla . 
nu ai cum sa cistigi mult dintr - o paguba decit daca o faci altuia . 
or , prin aceste sume substantiale platite managerilor nu se produce decit un lucru banal . 
se ia de la contribuabil ( adica de la stat ) si se trece in buzunarul familiei de director sau de reprezentant in AGA , CA si CC ( comisia de cenzori ) . 
e un mod de a ne fura singuri caciula si de a transforma coruptia intr - o ocupatie legala . 
daca nici in asta nu putem face ordine , atunci n - o putem face in nimic . 
p . 
s . 
la o tacla publica , Cristian Tudor Popescu a declarat ca " Adevarul " este singurul ziar auditat . 
minte ! 
