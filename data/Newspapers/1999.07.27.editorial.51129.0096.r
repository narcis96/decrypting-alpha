un englishman de partea Romaniei ( I ) 
un englishman , Tom Gallagher , seful Catedrei de Studii Europene pentru Pace de la Universitatea Bradford , specialist in studii despre sud - estul Europei , mi - a trimis prin Internet o scrisoare datata 19 iulie . 
profesorul englez imi scrie : " Domnule Nistorescu , am fost mai degraba dezamagit de reactia dumneavoastra blinda la decizia cinica a statelor membre NATO de a nu - si onora promisiunile privind & laquo ; un plan Marshall & raquo ; pentru statele ca Romania , state din & laquo ; linia intii & raquo ; a razboiului din Kosovo . 
in editorialul dumneavoastra din 16 iulie nu ati aratat prea multa solidaritate cu presedintele Emil Constantinescu atunci cind acesta s - a plins de reaua - credinta a Occidentului " . 
profesorul Tom Gallagher , autorul unui articol despre Romania publicat in " International Herald Tribune " si reluat saptamina trecuta de mai toate ziarele romanesti , se numara printre putinii intelectuali occidentali partizani ai ideii de reconsiderare a atitudinii vestice fata de zona Balcanilor . 
ca si multi romani , profesorul Gallagher credea ca situatia din Kosovo a devenit prilejul pentru o schimbare de optica a Vestului , pentru o regindire a politicii regionale si , implicit , economice in zona . 
chiar au existat semne in aceasta directie . 
in timpul campaniei aliatilor , sprijinita si de Romania si de Bulgaria , Bill Clinton , Tony Blair , Javier Solana si altii au facut declaratii care puteau fi luate ca mai mult decit simple promisiuni . 
si totusi sfirsitul bombardamentelor din Iugoslavia a adus si o schimbare de ton . 
promisiunile s - au volatilizat , si locul lor a fost luat peste noapte de o distantare aproape inexplicabila . 
cei mai multi au pus - o pe seama tipicului cinism occidental . 
Emil Constantinescu n - a mai rezistat psihic acestei schimbari de macaz si a trintit o declaratie extrem de severa la adresa Occidentului . 
sa nu uitam ca nu este prima . 
el a mai facut altele asemanatoare chiar de la debutul mandatului sau , la Lisabona si , mai apoi , la Oslo si cu multe alte prilejuri . 
cea de la sfirsitul conflictului din Kosovo ramine totusi cea mai dura pentru ca ea a cazut intr - un moment al marilor asteptari , dublate de o pierdere de popularitate a presedintelui in tara . 
toate eforturile sale din perioada Kosovo s - au ales cu dezaprobari interne si cu politicoase batai pe umar din exterior . 
in scrisoarea sa , profesorul Gallagher afirma " daca romanii ar fi avut o mai mare experienta legata de modul de gindire al liderilor occidentali , probabil ar fi purtat negocieri mai dure . 
in timpul razboiului , nu ar fi fost in nici un fel deplasat ca Romania si Bulgaria sa atraga atentia statelor NATO ca acest razboi le cauzeaza foarte multe pierderi . 
pierderea pietelor comerciale , degradarea mediului ambiant , distrugerea sistemelor de comunicatii . 
in schimbul sustinerii noastre totale , oferiti - ne asigurari ca vom primi despagubiri concrete . 
atunci cind am sugerat sa se faca asa ceva , unii dintre prietenii mei romani au fost scandalizati . 
ei mi - au sugerat ca un asemenea gest ar fi balcanic , tipic bazarelor orientale , foarte smecher , foarte ticalos . 
eu cred ca nu este asa deloc . 
acesta este felul in care politicienii occidentali se poarta intre ei " . 
cu alte cuvinte , am fost niste fraieri civilizati , de bun simt , care au crezut ca daca vor avea un comportament pro - NATO va fi suficient pentru a fi respectati . 
or , tot efortul puterii politice de la Bucuresti , taxat fara mila de electorat , n - a insemnat mare lucru la curtile europene . 
e ca in dictonul latin de pe Stadionul Ion Moina din Cluj , pe care noi , studenti circotasi , il traduceam " Lupta pentru patrie si apoi mai vedem ! " . 
asa a fost si cu Vestul ! 
luptati pentru NATO si Europa Occidentala si apoi mai vedem ! 
si am vazut consecintele . 
aprecieri politicoase si nimic mai mult . 
a gresit Emil Constantinescu atunci cind a jucat cartea NATO ? 
a gresit el atunci cind s - a zburlit la Vest ? 
sau au gresit statele europene cind au lasat tarile din zona sa creada ca vor beneficia de sprijin si , apoi , dupa ce le - au obtinut ajutorul , au aplicat politica strutului ? 
raspunsul e greu de dat fara riscul de a fi contrazisi de evolutia ulterioara a lucrurilor . 
dar pina sa ajungem la o certitudine , e de - a dreptul imposibil sa ignoram insatisfactia romanilor si depunctarea din sondaje a lui Emil Constantinescu . 
cartea onoarei , pe care orice om civilizat ar fi jucat - o , s - a dovedit a fi una care nu e cistigatoare decit intre gentlemeni si e mai intotdeauna perdanta intre politicienii de anvergura . 
" cu toate acestea , inca nu este totul pierdut " , imi scrie Tom Gallagher . 
