amariti , negri de furie , zgribuliti de frig si ofticati pe bilbe si neputinte , ar trebui sa - i cintarim corect si pe taranisti . 
ce mari aberatii au incercat ei sa impuna romanilor ? 
Puricind toate initiativele lor din 1996 si pina astazi , nu dam peste mari timpenii . 
chiar si disputatele retrocedari ale caselor si paminturilor , desi arata diferit pentru o anume parte a electoratului , din punctul de vedere al tarilor civilizate si al comunitatii internationale sint directii normale , ca sa nu zicem obligatorii . 
inclusiv sustinerea NATO in conflictul din Iugoslavia ( atit de contestata de popor ) s - a dovedit , in final , a fi o optiune benefica pentru Romania . 
inceperea negocierilor cu Uniunea Europeana si consecintele pe linie directa ( subventiile si declansarea procedurii de suspendare a vizelor ) tot la plus trebuie contabilizate . 
si cu toate acestea , cu toate bunele intentii , taranistii au ajuns intr - unul dintre cele mai blestemate momente ale existentei lor politice . 
sint antipatizati de electorat , chiar si de sustinatori fideli . 
cum au ajuns aici ? 
cel mai tare i - a afectat lipsa exercitiului de guvernare . 
multi dintre ei au ajuns la putere fara sa fi condus in viata lor macar o sifonarie . 
nu cunosteau legile , practicile si nici mecanismele puterii . 
din simpli sau chiar respectabili cetateni cu pareri politice , ei s - au trezit peste noapte la mansa unui avion . 
foarte usor ne puteau duce la o catastrofa . 
o alta cauza importanta a lipsei lor de popularitate vine de la spiritul batrinicios . 
virfurile PNTCD , alese in mod deosebit pe criterii biografice legate de represiunea comunista , au ajuns sa insumeze sute de ani de puscarie ( enorm ) , dar si sa ia decizii cu o lentoare inexplicabila . 
condusi de seniori , taranistii s - au miscat in politica exact ca la o plimbare cu bastonul prin parc . 
au reactionat lent , malaiet , in teribila discordanta cu semnalele nervoase ale realitatii . 
in acesti ani , in toate imprejurarile tensionate , taranistii au raspuns de parca picoteau . 
au tot cugetat si s - au scarpinat dupa ureche pina ce indoielile romanilor i - au inecat ca pe cel cazut in privata . 
in ciuda faptului ca situatia era evidenta si impunea reactii ferme , ei au lalait - o cu voluptate . 
decizia luata pina la urma , altfel corecta , a fost intotdeauna tardiva , cind incasasera deja portia de papara politica . 
o alta cauza a situatiei critice in care se afla partidul este compozitia sa eterogena . 
linga eroii din puscarii s - au adunat fripturisti , aventurieri , coate - goale si necopti . 
Disciplinarea acestora a fost de - a dreptul imposibila . 
seniorii n - au putut tine in friu nici lucraturile lui Remus Opris , nici jongleriile lui Radu Vasile , nici foamea unor hrapareti . 
de mai bine de doi ani , taranistii se bat cap in cap si se incurca unii pe altii , fiind incapabili sa le dea peste mina celor care infuleca numai cu polonicul . 
toate acestea vin de la faptul ca directia partidului a stat in miini tremurinde . 
pina acum , linga Ion Diaconescu n - au fost un barbat si o echipa capabili sa spuna , stop ! 
facem asta , si toata lumea executa ! 
de fapt , nimeni n - a stat cu adevarat la comanda , iar stilul parintesc al lui Ion Diaconescu n - a adus partidului nici nerv , nici decizie , nici fermitate . 
a lasat loc unui bun simt care a fost mai intotdeauna abandonat in favoarea orgoliilor ieftine sau a intereselor particulare . 
Taranistiin - au avut puterea sa - l puna la respect nici pe Sorin Dimitriu ( culmea e ca mai si candideaza pentru un post important ! ) , nici pe Remus Opris , nici pe Radu Vasile , nici macar pe Marin Lutu . 
sa nu mai vorbim atunci de economie , de legislatie , de confruntarile cu mult mai abilii adversari din PDSR . 
din toate , ei au iesit cu capul plin de cucuie , sifonati , besteliti , ironizati sau injurati . 
in ultimii trei ani , PNTCD a aratat ca o orchestra fara dirijor si fara partitura , desi n - a avut in intentie decit sa cinte o muzica democratica si aducatoare de bucurii . 
rezultatul : multe esecuri si mult mai multe huiduieli ! 
a devenit un fel de loc comun sa afirmi ca e necesara o reformare la virf in conducerea acestui partid . 
de ani si ani suna ca un refren care nu mai poate fi ignorat . 
daca aripa ardeleana nu va aduce un plus de barbatie si fermitate , daca oportunistii si aventurierii nu vor fi indepartati , acest partid istoric se va afla foarte curind in cea mai neagra situatie din existenta sa postrevolutionara . 
pina acum , toate intentiile bune l - au dus la portile iadului . 
ce se decide azi inseamna un pas spre cazanul cu smoala sau unul pe un drum anevoios care sa duca la implinirea asteptarilor alegatorilor . 
