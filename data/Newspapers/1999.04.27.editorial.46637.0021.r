liberalii suna adunarea Liberalii n - au putut iesi din umbra bombardarii Iugoslaviei si a summit - ului NATO care au dominat sfirsitul saptaminii trecute . 
nici nu prea era vremea pentru lansat cine stie ce semnale deosebite atita timp cit romanul a ciulit urechea mai mult la alte subiecte . 
si cu riscul unui anume anonimat mediatic , ei s - au reunit cu un Consiliu National si cu un Forum al alesilor locali si au lansat un Manifest economic liberal . 
ce i - o fi apucat pe liberali asa pe uscat sa deruleze o asemenea desfasurare de forte ? 
intilnirea lor nu a avut ca subiect vreun eveniment de ultima ora . 
am zice ca liberalii s - au mai vazut nitel la fata si si - au mai scuturat principiile . 
dar daca ne uitam mai atent la ce se intimpla cu ei la guvernare , vedem ca tot acest alai n - a fost purtat prin Bucuresti doar pentru a respira aerul de Capitala . 
in primul rind , liberalii si - au dat seama ca desi nu tin ei haturile guvernarii , s - ar putea sa o incaseze destul de rau . 
in al doilea rind , simtind slabiciunile taranistilor , au facut un pas inainte pentru a le demonstra acestora ca spre deosebire de ei ( impartiti in aripi , aripioare , grupuri de disidenti si generatii ) , liberalii au terminat cu unificarea , sint mai puternici ca oricind si , in consecinta , nu sint dispusi sa mai indure talpi ( inlocuiri peste noapte de oameni fideli ) si nici pozitia de a doua roata la caruta . 
acesta pare a fi fondul problemei . 
liberalii s - au adunat pentru a - i avertiza pe partenerii de guvernare ca nu sint dispusi sa moara pe mina lor . Si in acelasi timp , sa se pregateasca pentru o politica pe cont propriu , in ideea de a lua in calcul si o campanie electorala fara CDR . 
participarea pe liste proprii la alegerile locale e un astfel de avertisment . 
adevarul este ca in raport cu taranistii , liberalii nu mai au nici probleme in interior si au cam incheiat si unificarea . 
au scapat fara probleme de Viorel Catarama si , in mare , echipa actuala se poate considera ca fiind cea pentru urmatorii ani . 
mai mult , Valeriu Stoica a simtit ca a venit momentul unui pas inainte pentru miscarea de detronare a actualei sefii a CDR . 
alianta care a dus la cistigarea alegerilor din 1996 a intrat intr - o faza de stafidire progresiva , ea insemnind astazi doar algoritmul functiilor , plus citeva relatii amicale intre componenti . 
nimic mai mult . Invocarea principiului conducerii CDR prin rotatie nu e decit aceeasi atitudine de descatusare fata de PNTCD . 
e ca si studentul care intre doua cuvinte batute in alfabet Morse la un telegraf i - a strecurat profesorului un ati imbatrinit , maestre . 
e greu de spus in ce masura manevra va reusi , dar e de presupus ca va produce macar o revitalizare a CDR . 
altfel , taranistii vor fi in situatia de a ceda conducerea acesteia unui lider politic mai ambitios , cu dinti ascutiti si miscari de felina . 
pentru a le atrage atentia taranistilor ca nu mai e de glumit cu liberalii , Valeriu Stoica a convocat si un for al reprezentantilor locali . 
nici un partid nu a reusit pina acum sa mobilizeze asemenea forte si sa organizeze o reuniune " di granda " . 
important este ca aceasta demonstratie de forta sa insemne si sustinere pe masura in rindul alegatorilor , altfel , prin deplasarea la Bucuresti n - a avut loc decit o excursie a 5 . 000 de liberali , capabili sa - si plateasca transportul si cazarea . 
cu mare pompa a fost lansat si Manifestul economic liberal , ce se vrea un fundament teoretic pentru un capitalism romanesc ( care , deocamdata , este egal cu gaurile din banci , plus - minus ceva ) . 
daca deschiderea razboiului cu taranistii si pregatirea partidului pentru perioadele preelectorale si electorale au fost cistigul acestei mobilizari liberale , Manifestul economic e partea cea mai discutabila . 
Manifestul e un fel de lugu - lugu pe idei liberale , cu propozitii despre societatea viitorului , informatizata , si alte idei din diferite studii economice . 
ba pe alocuri are un limbaj atit de fitos ca nu rezista nici pentru un seminar , daramite pentru o campanie electorala sau pentru confruntari de idei . 
" un astfel de stat este polinuclear , descentralizat vertical si orizontal , cu puteri aflate in echilibru prin interdependenta " . 
ba introduce ideea ca ordinea spontana este superioara ordinii decretate . 
zimbind , am putea presupune ca e mai bine daca din intimplare in coltul strazii se afla cinci politisti decit daca nu apare nici unul , cum era prevazut . 
sau mai pe sleau zis , ginditorul liberal patineaza putin la limba romana . 
incurca ordinea spontana cu cea naturala si sustine " accesul la capital al romanilor cu spirit de intreprindere " ( nu de CAP sau de IAS ) . 
intilnirea liberalilor de la Bucuresti anunta macar un lucru . 
ca pe taranisti ii asteapta zile grele . 
