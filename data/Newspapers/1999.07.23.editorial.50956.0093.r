un timplar din Oradea a fost prins cu citeva lire irlandeze intr - un hotel in care fusese jefuit un irlandez . 
Robert Istvan Chis a fost condamnat la trei ani si sase luni de inchisoare pentru ca in mintea de gagauta a politistilor citeva bancnote foarte rare in buzunarele unui amarit sint si o dovada a faptei . 
peste ani , adevaratul autor a marturisit fapta si , astfel , dupa 513 zile , Robert Istvan Chis a fost eliberat . 
pina aici merita subliniate doua lucruri . 
ca si hotii pot avea constiinta , ca si pe ei ii apasa nevinovatia altora , ca oricit ar fi de rai , intr - un ungher al sufletului lor tot mai supravietuieste un dram de curatenie . 
apoi e vorba de profesionalismul politiei si al justitiei . 
necazul lui Chis , incheiat intr - un mod fericit , ne atrage atentia asupra superficialitatii din sistem . 
" lasa , dom' le , merge si asa , nu tipa nici dracu " - se razbuna peste ani si ne obliga sa ne intrebam citi alti nevinovati , " rezolvati " pe banda rulanta zac acum prin puscarii . Ceea ce nu inseamna contrariul . 
ca toti detinutii sint acolo pe de - a moaca . 
dar cel mai spectaculos este in cazul lui Chis finalul povestii . 
acest om oarecare , pe care puteai sa - l bati si sa - l si infunzi ca nu s - ar fi deranjat nimeni , s - a indreptat impotriva statului roman . Timplarul nu e un munte de om . 
e pipernicit , uscat la fata , dar se vede de departe ca e numai os si ambitie . 
Robert Chis , un cetatean de rind , un fel de nimeni din Romania , a avut norocul unei avocate si a aratat un caracter in fata caruia trebuie sa ne scoatem palaria . 
Robert Istvan Chis , timplar cu scoala putina , s - a luptat cu statul roman si a cistigat un miliard . E una dintre cele mai frumoase stiri pe care le - am auzit in atitia ani de gazetarie . 
in mintea noastra , a tuturor , functionau o sumedenie de prejudecati . Ca nu se poate sa te pui cu statul . 
ca statul are intotdeauna dreptate . Ca poti sa pacalesti statul si e bine sa o faci , dar nu sa - l infrunti . 
nu vei avea niciodata cistig de cauza . E o teorie batuta in cuie de la Franz Kafka incoace si care e adinc fixata in mintea oamenilor . 
numai ca vremurile s - au schimbat . Democratia da statului un alt sens si cetateanului o putere pe care el nu a avut - o niciodata si despre care nici in ziua de azi nu are mare habar . 
pentru curajul sau de a se confrunta cu statul roman , Chis merita o statuie sau macar respectul nostru netarmurit . 
el a invatat aceasta institutie eterogena si complexa ca nu poate distruge omul ca pe o ginganie . Ca si ea trebuie sa respecte regulile jocului , fara sa o ia razna . 
ca si statul , cit e el de stat , poate fi condamnat la despagubiri . Ca o poate lua peste bot ca si ciinele care isi musca nejustificat stapinul . 
din cite stiu , ne aflam in fata celui de - al doilea caz in care un cetatean obtine cistig de cauza impotriva statului roman . 
primul a cistigat doar 50 de milioane de lei . 
Chis a obtinut un miliard . 
Timplarul da spiritului si drepturilor cetateanului un avint cum n - au avut vreodata . 
succesul sau pune fatis si cu duritate problema competentei si responsabilitatii functionarului public . Acesta , prin nesocotinta lui , poate nenoroci oameni si le poate goli buzunarele . 
citeva zeci de functionari publici timpiti , prin decizii aberante , pot deschide brese in buget , pot arunca pe apa simbetei banii contribuabililor , pot provoca drame si caderi financiare . 
am tot respectul si pentru completul de judecata care i - a acordat despagubirea lui Robert Istvan Chis . 
au fost judecatori adevarati , nu cirpe . 
dar in aceeasi masura in care ne inclinam in fata celor care au avut curajul unei asemenea hotariri , trebuie sa ne indreptam si impotriva politistilor si procurorilor care au instrumentat cazul , a judecatorilor care l - au condamnat pe timplar . Ce altceva mai rau pot face decit asta ? 
in consecinta , ei trebuie scosi din slujbele lor ! 
au facut - o de oaie si s - au descalificat ! 
demiterea celor care au gresit in cazul lui Robert Chis e chiar obligatorie . 
ar fi semnalul ca greselile de foaie verde se platesc scump de catre orice functionar al statului , ca nimeni nu poate lua masuri dupa cum ii vine pe chelie . Numai asa cazul timplarului din Oradea va pune lumea pe ginduri si din el vom invata ceea ce trebuia sa stim de mai multa vreme . 
ca un om nu poate fi ingropat pe nedrept . 
ca fiecare are patratica lui fixata de lege si de raspundere . Ca Romania merge inainte numai daca invatam sa ne vedem fiecare patratica si lungul nasului . 
