disputa legata de investitia romano - australianului Frank Timis la Rosia Montana ia forme dintre cele mai ciudate . 
unii sustin proiectul , altii il contesta . 
unii se tem de el ca de moarte , altii il promoveaza cu o inflacarare nebuna ( in care gasim si o doza de inconstienta ) . 
in mai multe ziare au aparut notite si articole despre o presupusa implicare a ungurilor in contestarea proiectului . 
acestia , vezi Doamne , s - ar afla in spatele taranilor din Apuseni care nu vor sa - si vinda casele si se opun realizarii unui proiect cotat drept aventuros . 
de unde si pina unde aceasta neasteptata aparitie a ungurilor in politica ? 
am luat - o inapoi pe carare si am ajuns la un articol scris de un coleg in ziarul " Unirea " din Alba Iulia . 
in paginile acestuia a fost publicat materialul Aurul de la Rosia Montana intuneca mintile ungurilor . 
acolo scrie negru pe alb ca " unul dintre liderii Asociatiei Alburnus Maior s - a aflat saptamina trecuta la Budapesta " unde a primit " indicatii pretioase " . 
si tot ziarul motilor scrie ca " mai multe ONG - uri - ce mai nou sint alimentate cu verzisori , se pare , de pe relatia Budapesta - au declansat o adevarata campanie de intoxicare . 
in cazul de fata , se doreste stoparea investitiilor straine in Romania , si in mod special in Transilvania , pentru ca centrul de greutate din aceasta zona sa fie mutat in Ungaria " . 
nu are rost sa ne mai intrebam cum poti muta centrul de greutate al unei afaceri de extractie a aurului din Transilvania in Ungaria . 
nu are rost sa mai comentam " marea stire " publicata de colegii nostri de la Alba Iulia ( " de curind , proiectului de la Rosia Montana i - au fost alocate aproape 100 de milioane de dolari de Bursa canadiana " . 
nici motii si nici ziaristii de la Alba Iulia nu stiu ca bursa , fie ea si canadiana , nu da bani , ea fiind doar locul in care se tranzactioneaza actiuni ) . 
important este ca sustinerea companiei lui Frank Timis se desfasoara cu toate mijloacele de propaganda ( inclusiv cu cele din anii comunismului ) in timp ce citiva moti caposi , care nu cred in aceasta aventura ( in care statul roman s - a aruncat cu un elan suspect ) , sint sicanati si ridiculizati fara incetare . 
liderul celor care isi apara casa si locul , Zeno Cornea , a fost " teleportat " de ziarul respectiv la Budapesta , desi omul nu mai are pasaport valabil din 1997 . 
de ce a facut motul o calatorie imaginara in capitala ungara ? 
pentru a se specula o sensibilitate care vine din istorie ! 
pentru a da dezbaterii , si asa inegala , ca sa nu zic manipulata , o greutate in plus , a fost introdusa in joc si componenta etnica . 
dar la modul prostesc , cretin , pagubitor pentru toti . 
o fi avind politica ungurilor destule metehne , hibe si tifne , dar a le pune in spinare o astfel de aberatie mi se pare prea mult . 
scrie acelasi ziar " Unirea " : " O parte din vecinii nostri par tot mai deranjati de faptul ca cea mai mare investitie din mineritul european si a doua in lume se va realiza in Romania , si nu in Ungaria . 
exista , din acest punct de vedere , o oarecare asemanare cu atacarea unui alt mega - proiect - Dracula Park " . 
sa mute extragerea aurului acolo unde nu exista decit nisip si paprika ! 
iata prima tarasenie istorica ! Sa vezi minte si sa cauti caracter ! 
abia cind am aflat despre sutele de milioane de lei pe care Frank Timis le plateste aproape lunar ziarului " Unirea " mi - am dat seama ca proiectul australianului are si un organ de presa . 
si acesta , pentru a avea priza la moti , a fost impins sa - i amestece si pe unguri . 
si de aici pina la stirile aparute in alte ziare n - a fost decit un pas . 
fara nici o dovada , ungurii au fost transformati in aparatori ai Muntilor Apuseni . In timp ce un ziar romanesc cu beneficii financiare serioase de pe urma proiectului a devenit masina de terfelit moti si sentimente . 
p . S . : Il invit pe Frank Timis sa nu mai spuna tot felul de prostii despre subsemnatul si " Evenimentul zilei " . Nu de alta , dar sporeste banuielile si se descalifica singur ! 
