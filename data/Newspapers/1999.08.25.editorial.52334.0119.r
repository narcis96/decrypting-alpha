scandalul cu spotul Loteriei Nationale e ca o roata strimba la o caruta beata . 
absurdul romanesc intrat in faza milosteniei . 
sau cinismul unei institutii , Loteria Nationala , care a cazut in starea de gratie a unei binefaceri dupa ce le - a luat oamenilor banii . 
intr - un comunicat plin de umor , Loteria Nationala zice : " Fidela menirii pe care o are in societate , aceea de a se afla , in orice moment , in slujba clientilor sai , cetatenii " . 
i - auzi , frate ! 
pe asta n - o stiam ! 
ca Loteria Nationala , exploatind norocul , adica luind un sac de bani de la cei care spera ca in spatele unei probabilitati se ascunde chiar Dumnezeu , da jumatate inapoi in premii , intretinind iluzia , restul fiind tocat sau varsat la stat . 
si asta , zice directorul general , este " menirea de a fi in orice moment in slujba clientilor sai , cetatenii " . 
mie imi suna ca si cind o spargere de casa ar trebui sa - ti aduca o mare fericire . 
sa recunoastem totusi ca pentru sinistrati ceva trebuia facut . 
prima obligatie cadea pe guvern . 
dar el are fondurile limitate . 
in consecinta , raspunderea a ajuns si la societatea civila . 
cu citeva exceptii , aceasta s - a facut ca ploua . 
n - a pus osul pentru ca ea nu are nici macar reflexul de a face gura in mod organizat , daramite de a se concentra pentru ajutorarea semenilor aflati in dificultate . 
ce mai , dupa cita " generozitate " s - a strins de la guvern si de la societatea civila , sinistratii din Romania puteau sa astepte iarna pentru a concura oamenii de zapada . 
aici a aparut ideea Loteriei Nationale de a stringe bani pentru cei loviti de soarta . 
pe fond , ea nu este deloc rea . 
daca n - au reusit altii , de ce n - ar incerca Loteria ? 
putea foarte bine sa mai ia ceva din " osinza " , sa faca doua - trei premii enorme si sa anunte ca editia ( tragerea ) e destinata celor atinsi de inundatii ! 
era rau ? 
citusi de putin . 
loteria Nationala are oarece experienta in premii fentoase . 
nu a zis ea ca le da cistigatorilor nu stiu carui concurs sejururi in vile la Poiana Brasov si nu mai stiu unde ? 
si bietii romani au zis ca or sa aiba si ei vacante de boieri si au scos banutii , au jucat , si citiva chiar au cistigat . 
adica , au devenit proprietari zece sau douazeci de zile pe an intr - un apartament dintr - o vila situata nu stiu unde . 
si ca sa - si faca vacanta cind sint programati , mai intii trebuie sa - si plateasca intretinerea . 
si uite asa , nea Gheorghe , care nu are dupa ce bea apa , a cistigat o vacanta de lux , care ii trebuia ca inecatului un loc mai adinc . 
asta ne arata ca Loteria Nationala e maestra in loterii si putea sa conceapa una pentru sinistrati . 
fara sa - l bage in treaba asta pe presedintele Romaniei . 
si totusi a facut - o ! 
intrebarea e de ce ? 
raspunsul cel mai simplu ar fi " sa se afirme " si ea cu o vocatie umanitara pe care oricum nu o are . 
si daca tot s - a virit intr - o operatiune de imagine , de ce nu l - ar pune cireasa pe tort pe presedintele Romaniei ? ! 
ce credeti dumneavoastra , autorul spotului n - a avut si el un impuls patriotic ? 
n - a zis el , in sinea lui , daca il plimbam putin prin cadru pe Emil Constantinescu , n - o sa cada romanii pe spate si vor da buluc cu banii ? 
credeti ca in echipa care a conceput totul a fost si unul cu capul pe umeri care sa zica , ma , baieti , in loc sa - l aratati pe presedinte ca pe sfintele moaste , mai bine l - ati ruga sa zica si el doua propozitii prin care sa - i invite pe romani sa participe la aceasta conventie menita a da substanta solidaritatii ? 
dar se vede ca n - a trecut pe acolo un asemenea om cu idei simple , de bun - simt , iar celorlalti introducerea presedintelui li s - a parut o gaselnita mai tare ca timpenia cu " pune laba " dintr - o campanie publicitara a unei firme de telefonie mobila . 
sa zicem ca doi neuroni jumate atit au putut pompa dintr - un creier . 
roata balanganita a carutei putea fi inlocuita daca un consilier realiza ca se pune in miscare un mecanism strimb , tocmai bun de sifonat presedintele . 
tot acest joc nefiresc intre noroc si nenoroc , facut sa mearga sui inca din start , n - ar fi ajuns asa departe daca n - ar fi inceput sa se invirta si ultima roata a carutei noastre - PDSR . 
Sinistratii - o bagatela ! 
loteria Nationala - o vaca de muls . 
Constantinescu - un dusman de moarte . 
ceilalti n - au decit sa faca ce vor , dar presedintele nu putea fi iertat chiar daca , in esenta , operatiunea e demna de stima . 
ei zic ca tombola umanitara s - a transformat intr - un comert cu simpatia poporului roman . Si o cumpara altii , nu ei . 
ceea ce , daca adunam sirul de prostii perfect legate una de alta , chiar poate sa fie adevarat . 
numai ca adevarul nu e deplin daca nu adaugam dorinta PDSR de a simti enorm si de a vedea monstruos ! 
ceea ce il trimite automat in lumea lui nenea Iancu ! 
