meciul Romania - Romania Adrian Paunescu semneaza " cu jena , cu sila , cu lehamite " un articol prin care incearca sa sublinieze contributia sa istorica la declansarea sentimentelor patriotice necesare meciului de fotbal Romania - Ungaria . 
de citeva saptamini vulturul gras gifiie din greu , alaturi de puiul sau jumulit , sa ridice temperatura nationalista a unei partide care tinde sa devina un fel de moment crucial in istoria Romaniei . 
Adrian Paunescu , omul care scrie negru pe alb " cu jena , cu sila , cu lehamite " , uita fata sa acoperita de flegmele revolutionarilor care nu aveau cuvinte sa - i spuna acelasi lucru si incearca sa se erijeze acum in purtatorul de tricolor . 
ca Adrian Paunescu batrin si patetic o tine de douazeci de ani cu zdranga - zdranga si incearca sa revina , e treaba lui . 
nu - l vindeca nimeni . 
chiar si faptul ca mosul a luat - o pe golaneste pentru a raspunde unor ziaristi tineri de la un cotidian incomod merita tolerat . 
atit il duce capul . 
chiar si slugarnicia fata de cei care - l gazduiesc ( Adrian Paunescu sfirseste intotdeauna prin a scuipa locurile pe care le linge ) merita privita cu ingaduinta . 
dar faptul ca incearca sa faca din meciul cu Ungaria un eveniment mai dramatic decit batalia de la Selimbar trebuie privit cu calmul de rigoare . 
Goarnele sale bazate mai degraba pe diafragma decit pe note curate nu depasesc mintea lui Gheorghe Funar , Corneliu Vadim Tudor si Valeriu Tabara . 
si au o explicatie ieftina . 
oamenii sint lesinati dupa succes . 
Adrian Paunescu chiar n - are nimic cu maghiarii . 
omul e casatorit cu o unguroaica si are un fiu ideal pentru armonia relatiilor romano - maghiare . 
( ceva ma face sa cred ca maestrul latrau are un complex si deverseaza exact pentru a sublinia contrariul a ceea ce este ) . 
dar , fara pic de rusine , Adrian Paunescu baga lemne pe foc si incearca sa incinga lumea cu prilejul acestei intilniri . Ceea ce este totusi o prostie . 
meciul cu Ungaria are importanta sa pentru calificarea echipei nationale la Europenele din 2000 . 
e chiar vital . 
dar nu poate fi considerat decit ceea ce este . Un meci de fotbal la care ne - ar placea la nebunie sa cistigam cu orice scor . 
dar nu cu orice pret . Damful nationalist pe care il acumuleaza unii pina la intilnirea de miine seara e lipsit de umor , da aripi unora care se bat cu pumnul in piept ca sint romani si tin tricolorul sub perna si redeschide in Romania un front iluzoriu . 
o isterie care nu matura nici drumurile , nu astupa nici gropile , nu eficientizeaza nici fabricile , nu intareste nici moneda nationala . 
pur si simplu , ne mai da un sut sa ajungem pe unde si - a intarcat dracul copiii . 
a - i aprinde pe romani la acest meci cu aerul ca asa ne luam revansa fata de Ungaria , inclusiv fata de momentele nenorocite din istorie , e cel putin o iluzie de rea - credinta . 
indiferent cite goluri vor inscrie Adrian Ilie sau Gica Hagi in acest joc , problemele Romaniei nu se rezolva . 
si golurile nu intra nici la UDMR , nici in cioacele lui Radu Vasile . 
vor fi doar goluri care sa consemneze o performanta sportiva . 
si ne vom bucura si daca va fi sa fie altul rezultatul final . 
si intr - un asemenea caz va trebui sa ii privim pe jucatorii romani ca pe niste compatrioti care au avut nesansa unei infringeri . 
sint tot ai nostri , nationala e oricum cu citeva clase peste performantele ungurilor si putem bea o bere la fel de bine si la egal , si la infringere . 
indiferent de scor , sfirsitul lumii se amina . 
dupa parerea mea , am fi avut inca doua clase in plus daca ne - am fi propus sa dam o lectie de eleganta prin comportamentul spectatorilor . Sa aplaudam Ungaria la intrarea pe teren , sa o aplaudam si in final , indiferent de rezultat , pentru a raspunde cu gesturi de domni unor gesturi nepotrivite de la meciul jucat la Budapesta . 
abia atunci am rasplati cu condescendenta isteria unor zevzeci infierbintati ( care sint cu duiumul si pe stadioanele romanesti ) . 
am cadea intr - o greseala de neiertat daca am sari calul la meciul de simbata . 
asta ar insemna sa nu ne dam seama ca meciul nostru istoric Romania - Romania se joaca la Brasov si la Iasi , unde oamenii au iesit in strada , si unde ar trebui sa fie primul - ministru ( mai prezent in tribune si stadioane , decit in fabrici si probleme sociale ) . 
de fapt , partida cu Ungaria ar trebui tratata ca una cu San Marino , in care toata lumea asculta radioul pentru a afla cine a dat gol in meciul de la Brasov . 
