incepe sa se aseze zatul intr - o disputa care a izbucnit peste noapte . 
Adrian Nastase a lansat recent ideea ca Romania sa devina " republica parlamentara " ( presedintele sa fie ales de parlament , iar nu de electorat ) . 
discutia s - a incins repede . 
a fost privita ca o alta forma a tensiunilor nerecunoscute existente intre primul - ministru si presedinte . 
a devenit si subiect de speculatii . 
ce urmareste premierul ? 
sa reduca atributiile presedintelui , sa evite o confruntare directa cu Traian Basescu si sa inchida orice portita prin care acesta sa tisneasca la prezidentialele din 2004 . 
in acelasi timp , derularea dezbaterii avindu - i in prim - plan pe cei implicati  determina o ecranare a sensului ei teoretic . 
din acest punct de vedere , Adrian Nastase are dreptate . 
Constitutia din 1991 stipuleaza o varianta capro - varzista . 
presedintele e ales prin vot popular , dar are puteri mai mici . 
atributiile mai importante revin premierului , desemnat de partidul cistigator , propus de seful statului si validat , impreuna cu guvernul , de parlament . 
de ce a fost aleasa aceasta varianta ? 
raspunsul e simplu . 
in 1991 , ca si astazi , romanii se tem ca puterea sa mai ajunga in miinile unui singur om . 
s - a temut si partidul lui Adrian Nastase ( pe atunci FSN ) , s - a temut si opozitia si mai ales populatia tarii . 
de ce vrea Adrian Nastase sa schimbe aceasta formula ? 
in primul rind , pentru ca el a reusit pentru prima oara sa scoata institutia guvernului de sub papucul presedintiei . 
in acesti 12 ani , primul - ministru a fost un fel de baiat ascultator fata de Cotroceni . 
doar Radu Vasile a mai incercat sa se elibereze , dar intr - un fel teribilist , si a fost indepartat pe buna dreptate . 
din 2001 putem vorbi despre " dezrobirea " guvernului fata de institutia prezidentiala . 
prin propunerea de modificare a Constitutiei , premierul spera sa genereze o clarificare ( teoretic , obligatorie si corecta ) , practic imposibila . 
de ce ? 
raspunsul e simplu . 
romanii vor ca omul votat de intregul electorat sa detina si cea mai mare putere . 
in acelasi timp , se tem de autoritarism si au o angoasa fata de orice fel de dictatura . 
iata de ce echilibrul rezultat din impartirea puterii intre presedinte si premier e chiar benefic , inclusiv in cazul de fata . 
la ce ne - ar folosi un Adrian Nastase obedient fata de Palatul Cotroceni ? 
si ce fel de politica economica ar putea exercita premierul daca in fiecare zi ar primi ordine , sfaturi si directive de la o institutie care nu raspunde direct de economie ? 
privind din cealalta parte , cite excese n - ar putea face un prim - ministru daca n - ar fi temperat de presedinte ? 
chiar trebuie sa ne gindim care ar putea fi atitudinea lui Adrian Nastase fara apostrofarile cordiale ( pentru ca nu stim ce este dedesubt ) ale lui Ion Iliescu ? 
dezbaterea pe tema modificarii Constitutiei e corecta . 
are o singura lacuna . 
numai prioritara pentru Romania nu poate fi considerata . 
din acest punct de vedere e chiar o greseala politica . 
e un fel de aplicare a proverbului " Tara arde , si baba se piaptana " . 
sindicatele dau in clocot , saracia isi infige coltii peste tot , si noi ne dam de ceasul mortii sa hotarim care - i mai buna , republica parlamentara sau cea prezidentiala ? 
piinea cu dulceata sau piinea cu caviar . 
dar noi n - avem piine ! 
