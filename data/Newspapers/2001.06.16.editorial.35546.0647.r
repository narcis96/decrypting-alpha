stiti care este diferenta intre o mie de lei si un tanc ? 
cu mia de lei lupti mai eficient impotriva unor mecanisme invechite decit cu un tanc . 
de unde sa iei o namila pe senile si cum sa ataci cu ea un mod de a gindi ? 
geaba ai incerca sa darimi o primarie sau o termocentrala . 
primaria , fara oameni , nu inseamna decit niste ziduri , dulapuri , calculatoare . 
daca dai cu tancul ca un berbec intr - o termocentrala vin politistii si te leaga , repara zidul , si mecanismul prost continua sa functioneze . 
asa , cu biata mie de lei , care fuge de la apa la gaz , si de la lift la curent electric , lupti ca un partizan . 
o sucesti pe toate fetele si te gindesti de o suta de ori unde sa o dai . La apa , la incalzire , la curent sau la lift ? 
o muti intr - un necaz si ramine lipsa in celalalt . 
si , in disperarea aceasta de a alege locul cel mai dureros in care sa o folosesti , apare logica . 
de ce sa o dau la incalzire atita vreme cit nu am caldura cind imi trebuie . 
iarna incalzesc eu caloriferele , vara ma coc oricum , iar ei tot ma usureaza de bani ! 
mai bine imi pun centrala , folosesc cit ma lasa buzunarul , n - am cum sa ma pacalesc singur si , in citiva ani , scot pirleala , scap de frig si ma aleg cu un beneficiu . 
si , uite asa , in lupta pentru mia de lei , romanul ajunge sa schimbe sistemul . 
da cu flit unui trecut economic si politic . 
cu fiecare debransare , mai bate un cui in sicriul socialismului victorios . 
si - l ajuta sa moara . 
n - are rost sa va grabiti pentru ca decesul nu va avea loc miine dimineata . 
deocamdata , incalzirea centralizata se apara . 
nu vrea sa piarda clientela . 
nu vrea sa schimbe nici strecuratorile lungi . 
nu e de acord sa renunte nici la bagatorii de seama , nici la facturile umflate ! 
Batrinele regii de termoficare au inventat tot felul de reguli pentru a - i impiedica pe oameni sa afle cum se poate incalzi o casa si cu mai putini bani . 
cum se poate ilumina o strada si cu cheltuieli mai mici . 
cum se poate trai si dupa regulile economiei de piata si sa iesim in cistig , nu sa fim in paguba . 
fara indoiala ca debransarea romanilor de la sistemul de incalzire centrala e si un simptom al saraciei . 
dar e si o dovada de inteligenta . 
inghesuit de viata aspra , romanul incepe sa invete lectia dramuirii fiecarui leu si sa tunda de la mamutii epocii de aur . 
nu - i ataca violent cu tancurile sau cu dezbateri ideologice . 
acestea din urma il plictisesc peste masura . 
de regula , nici nu are disponibilitate pentru ele . 
dar toate structurile trecutului incep sa tuseasca sub amenintarea amaritei de bancnote de o mie de lei . 
ea , asa mica si mototolita cum este , roade ca un dintisor invizibil imbatrinitele masinarii ale statului socialist si le impinge la deces sau la modernizare . 
tot tapajul regiilor si al termocentralelor ca se dezechilibreaza din cauza debransarilor , toate aprobarile necesare pentru instalarea unei centrale introduse de tot felul de functionari nu sint decit reactii neputincioase de aparare ale unui sistem care pierde teren , metru cu metru , mie de lei cu mie de lei , cetatean cu cetatean , bloc cu bloc , oras cu oras . 
e spectaculos acest trecut economic muribund , incoltit din atitea parti si demolat , bucatica dupa bucatica , zi de zi , de armata invizibila a bancnotelor mototolite de o mie de lei . 
