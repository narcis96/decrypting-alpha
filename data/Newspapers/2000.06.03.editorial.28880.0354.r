pentru prima data in acesti zece ani ni s - a comunicat oficial o lista cu fosti colaboratori ai Securitatii . 
a cazut cineva pe spate ? 
a incercat cineva sa se razbune ? 
a venit vreun coleg parlamentar sa - l ia pe Marcian Bleahu de git ? 
s - a dus cineva la Pavel Corut sa - i ceara socoteala ? 
l - a luat vreun oficial la refec pe Iulian Cretu ? 
parca s - ar fi anuntat un rezultat al meciului de fotbal dintre Mizil si Titu . 
in afara de ziare si de televiziuni , care n - au pierdut momentul sa consemneze faptul , omul simplu a ramas nepasator . 
nici macar n - a pus mina pe telefon pentru a trage o injuratura celor in cauza . 
deci toata tevatura facuta cu ani in urma , cum ca adoptarea Legii accesului la dosare ar genera un balamuc in toata regula , ca ar distruge familii , prietenii sau institutii , s - a dovedit inutila ! 
oamenii isi vad linistiti de treaba . 
si daca legea ar fi fost adoptata imediat dupa & Ocirc ; 90 n - am mai fi pierdut atita vreme cu dispute interminabile , cu polemici incarcate de venin sau cu banuieli de - a dreptul bolnavicioase . 
am fi aflat cine a fost si cine nu colaborator al Securitatii . Atunci am fi putut adopta si o lege a lustratiei . 
iar acum am fi avut deja citiva ani de la incetarea efectelor acestor legi . 
n - a fost asa , dar pentru asta nu trebuie sa ne luam zilele . 
e bine si cu Legea accesului la dosare . 
aflam ceva in plus despre cei care vor sa ne reprezinte . 
si n - avem decit sa ne facem o parere despre ei si sa ne purtam in consecinta . 
candidatii la fotoliul de primar general al Capitalei care au dat declaratii pe proprie raspundere conform carora n - au lucrat pentru Securitate si au mintit s - au facut de ris . 
una este sa fi facut ceva si sa - ti para rau , alta este sa existe dovezi , si tu sa zici ca nici usturoi n - ai mincat , nici gura nu - ti miroase . 
ba sa mai dai in scris ca asa ceva nu s - a petrecut nici in ruptul capului . 
cine o face se expune penibilului de rigoare . 
dar nu face puscarie si nici nu plateste vreo amenda . 
e taxat doar la imagine . 
miine , cei anuntati ca fosti colaboratori ai Securitatii candideaza pentru functia de primar general . 
cine vrea ii voteaza , cine nu - nu . 
democratia ramine in picioare . 
dar e greu de crezut ca bucuresteanul nu va cumpani cind se va decide sa aleaga intre un " fost " si unul fara trecut indoielnic . 
va sti ce responsabilitate isi asuma . 
daca un alegator vrea un fost securist , n - are decit . 
dar nu se stie daca va conta . 
poate ca multi altii nu vor sa aiba de - a face cu un " fost " si vor alege in consecinta . 
daca acum un astfel de anunt a trecut aproape neobservat , probabil ca si in toamna lucrurile se vor petrece la fel . 
oricite nume de candidati vor fi bifate ca fosti colaboratori ai Securitatii , oamenii isi vor vedea linistiti de treaba . 
si - i vor penaliza sau nu prin intermediul buletinului de vot . 
s - ar putea ca precizarea legaturilor cu Securitatea sa insemne un argument in plus pentru unii . 
ne place sau nu , exista un procent din populatie care vede in asta o virtute , si nu o dezonoare . 
dovada acestui fapt sta in chiar creditul moral acordat unor politicieni in acesti zece ani , in ciuda faptului ca despre unii se stia sigur ca au avut legaturi cu respectiva institutie . 
dupa cum accesul liber la dosare s - ar putea sa creeze probleme unor politicieni cu pretentii . 
din acest punct de vedere s - ar putea sa avem o toamna electorala cu politicieni marcati cu bulina rosie , ca si cladirile cu structura de rezistenta subrezita . 
p . S . Scriu toate aceste rinduri in timpul unei discutii fara cap si fara coada cu ministrul de interne al Bulgariei , Emanoil Iordanov . 
noi ii vorbim despre necazurile romanilor care tranziteaza Bulgaria , el zice ca n - a auzit nimic si de cind e el ministru nu s - a inregistrat nici o plingere . 

