orice ai face sau ai zice e trecut la politica . Inclusiv gestul primarului din Craiova , cind a inaugurat bulevardul Romanescu . 
Vasile Bulucea este primar in Banie . 
pentru ca s - a dat de ceasul mortii sa vada terminat acest bulevard , el a vrut sa - l inaugureze cu mare pompa . 
toti avem nevoie de o recunoastere a muncii . 
e o tristete de lume scufundata cind iti duci la bun sfirsit o dorinta , o vezi implinita si nimeni nu zice nimic . 
sau esti singur . Din acest punct de vedere am putea sa - l intelegem pe primarul Craiovei . 
mi se pare firesc sa sublinieze si el unul dintre rezultatele importante ale mandatului sau . 
si daca ar fi inaugurat o gradinita sau un mic dispensar , ba chiar un podet , tot ar fi avut dreptul sa organizeze o festivitate . Daramite in cazul unui bulevard ! 
dupa parerea mea , la ceremonie au fost invitati prea putini oameni . 
in mod normal , taierea panglicii pe bulevardul Romanescu ar fi trebuit sa fie o sarbatoare a orasului sau cel putin a cartierului . 
adevarul e ca ne bucuram mai mult la date festive si mult mai rar si mai putin cind e vorba despre obiective de interes public . 
la aceasta ceremonie s - a petrecut un incident . 
primarul Craiovei , in fata asistentei , ca sa marcheze momentul , a luat o sticla cu sampanie si a trintit - o de bordura . 
putea sa o izbeasca de la distanta , putea sa o deschida si sa o agite , turnind in pahare , sau sa sprituiasca pe deschiderea bulevardului . 
tot o valoare simbolica ar fi avut ! 
dar primarul a preferat sa dea cu sampania de bordura . 
a tinut sticla de git si a lovit cu ea asa cum lovesti cu ciomagul . 
urmarea : doi oameni au fost raniti . 
faptul e regretabil . 
primarul Vasile Bulucea s - a purtat ca unul coborit din creierul muntilor , care n - a mai vazut in viata lui sampanie . 
a dat cu ea de bordura , imitind intr - un mod caraghios gestul simbolic al lansarii navelor la apa . 
si , ca sa nu riste sa nu se sparga sticla , a trosnit - o ciobaneste . 
gestul are in el ceva comic si stupid . 
in acelasi timp , putem sa - i acordam primarului circumstante atenuante . 
avea emotii , se bucura , era agitat de prezenta publicului si a camerelor de luat vederi . 
oricui i se poate intimpla sa aiba , in anumite conditii , un asemenea comportament ! 
ar trebui sa batem in lemn si sa zicem , Doamne fereste ! 
altceva mi se pare insa intolerabil . 
ajuns la primarie , Vasile Bulucea a fost chestionat de reporteri de televiziune . 
probabil ca ati vazut si dumneavoastra secventele difuzate de PRO TV . 
Vasile Bulucea era chiar enervat ca i se pun intrebari despre cele petrecute . 
si asta ar fi de inteles . 
cui ii place sa vorbeasca despre o timpenie pe care tocmai a facut - o ? 
dar la sfirsit , cind reporterul i - a reamintit ca doi oameni au fost accidentati , Vasile Bulucea a ridicat din umeri , de parca spunea , mare brinza ! 
daca ar fi lovit o gaina sau un ciine , poate ca ar fi gasit de cuviinta sa para ceva mai mihnit . 
dar de faptul ca doi oameni au fost raniti , unul chiar in situatia de a - si pierde vederea , nu parea citusi de putin afectat . 
mai - mai ca era pe punctul sa ne spuna ca acestia sint vinovati pentru gestul timp comis de domnia sa . 
nu vreau sa readuc in discutie trecutul lui Vasile Bulucea . Nici ce a facut ca ministru al transporturilor pe vremea lui nea Nicu , nici ce a facut ca primar general adjunct la Primaria Bucurestilor in decembrie 1989 . 
nu conteaza nici faptul ca a fost la PSM , iar acum candideaza pentru un alt partid . 
e treaba domniei sale . 
poate fi chiar mindru ca , in ciuda trecutului sau , a reusit sa - si refaca imaginea sifonata si sa se bucure de increderea craiovenilor . 
in vreme ce alti colegi ai lui din " Epoca de Aur " fac tusa sociala , domnul Bulucea se poate considera un om puternic si norocos . 
a izbutit sa supravietuiasca in doua lumi . Cu atit mai mult , mi se pare obligatoriu ca in cazul acestui stupid incident sa fi reactionat altfel . 
sa regrete , sa se duca la spital . Adica sa se poarte ca un om , nu ca un primar . 
nu cetatenii aceia loviti ii datoreaza ceva domnului Bulucea ( chiar daca le - o fi dat vreo aprobare ) , ci primarul are obligatii morale fata de cetateni . 
el trebuie sa simta arsura pe obraz pentru ce a facut , iar nu cei doi pentru ca au avut ghinionul sa fie prin preajma . 
in atitudinea primarului Craiovei era ceva din dispretul politicianului mahar . 
ia mai da - i in ma - sa ca - s multi ! 
nu conteaza decit la numar ! 
