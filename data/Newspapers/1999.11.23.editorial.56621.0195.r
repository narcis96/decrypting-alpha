chiar am fost bagati in ceata . 
de o parte , Departamentul de Control al Guvernului produce rapoarte care fac deliciul presei scrise . 
ai zice ca a doua zi cutare si cutare trebuie arestati . DCG nu e cuibul de birfe de la baba Ana din coltul ulitiei , iar Ovidiu Grecea nu e badea Vasile care da sa adoarma pe tejgheaua magazinului mixt . 
e totusi vorba de o importanta pirghie a guvernului si de un om extrem de cunoscut si foarte apropiat de premier . 
daca citesti rapoartele , iti vine sa te iei cu miinile de cap . 
ziaristii le preiau , le publica , cititorii injura , iar cei care nu citesc ziarele afla de la altii care le - au parcurs ca prin guvern , mai ales pe la ministrii taranisti , e jale mare . De partea cealalta , nume importante din PNTCD se ridica si il toaca pe Radu Vasile . 
ieri , Remus Opris a declarat ca Radu Vasile e un premier mediocru , asta dupa ce premierul l - a facut bun de psihiatrie . 
tot ieri , Radu Sirbu a venit cu o concluzie babeasca . " Ori ministrii trebuie schimbati , ori domnul Ovidiu Grecea " . 
Radu Sirbu a vrut sa spuna ca ori e alba , ori e neagra . Din doua , una ! 
ne - am mai intrebat in acest colt de pagina despre finalitatea rapoartelor lui Ovidiu Grecea . Ce se intimpla cu ele ? 
cite au devenit dosare de cercetare ale politiei ? Ce masuri a luat primul - ministru ? 
daca rapoartele sint corecte , ele ar trebui urmate de schimbari . 
tentatia a fost sa dam crezare faptelor prezentate de catre Departamentul de Control al Guvernului . 
desi au trecut saptamini , daca nu luni , nu s - a mai intimplat nimic . 
cei acuzati de incorectitudini sau fraude isi vad linistiti de treaba . 
se teme Radu Vasile sa ia decizii ? 
ori se indoieste si el de corectitudinea rapoartelor ? 
intre aceste doua alternative , oricit ar fi de straniu , mai incape si a treia . 
ca Radu Vasile a fost cel care i - a cerut lui Ovidiu Grecea sa le intocmeasca . Prea sint ochiti taranistii care nu - l suporta . 
nimeni nu poate contesta dreptul primului - ministru de a cerceta activitatea celor din echipa sa . 
si a facut - o , cu virf si indesat . 
atita doar ca materialele respective n - au avut vreo consecinta . 
fapt care ne pune pe ginduri si ne obliga sa admitem si varianta ca ele au fost concepute doar ca instrumente de presiune politica . 
daca ele nu produc nici un caz penal si nici un ministru nu este destituit , inseamna ca radacina acestor rapoarte trebuie cautata in conflictul din interiorul PNTCD . 
intr - o asemenea ipoteza nu mai este valabila judecata lui Radu Sirbu . 
ea ar trebui sa devina " ori ministrii trebuie destituiti , ori primul - ministru este vinovat " . 
nu avem un raspuns clar , motiv pentru care sintem obligati sa luam in calcul toate cele trei alternative . 
facind un pas mare , pentru a ne distanta de disputa , observam si ridicolul situatiei . 
Radu Vasile , preocupat de neutralizarea adversarilor din propriul partid , ii infrunta , fie prin rapoarte , fie prin declaratii . 
mai pe sleau , se apara de navalitorii care ii ameninta scaunul . 
de partea cealalta , Remus Opris nu conteneste sa - l ciupeasca ori sa - l acuze pe premier . 
il face mediocru si asa mai departe . 
or , prioritatea taranistilor n - ar trebui sa fie cine pe cine schimba . 
aflati intr - un serios deficit de imagine si confruntati cu nemultumiri crescinde , ei ar trebui sa se stringa in jurul executivului pentru ca acesta sa devina eficient . 
reuniunea de la Helsinki bate la usa , lor le fuge pamintul de sub picioare , iar partidul se sleieste de putere intr - o disputa de doi lei . 
ridicolul e fara margini . 
tara arde , iar premierul se trage de par cu Remus Opris ! 
din aceasta hartuire ieftina pierde si Radu Vasile , pierde si Remus Opris , si PNTCD . 
dar mai pierd si coalitia , si Romania . 
cum se poate iesi dintr - o asemenea fundatura ? 
oamenii cu cap o rezolva simplu . 
lasa orgoliile si se concentreaza pe lucrurile importante . 
Caracterele mici insa insista . 
nu cedeaza in ruptul capului si sint gata sa piarda un razboi pentru a - si rezolva o neintelegere cu un confrate care le - a calcat pe bombeu . 
in asemenea situatii , ambele parti se scufunda . 
pentru a nu fi si noi victimele unei macinari de orgolii , nu mai ramine decit varianta unei interventii brutale . 
una din parti trebuie sacrificata . 
bilciul dintre cele doua tabere taraniste chiar trebuie privit ca un mod inconstient de a ignora prioritatile dureroase ale Romaniei . 
