Bula - agent secret 
( ii ) Descoperirea masinii SRI la Odorheiu Secuiesc a fost perceputa mai putin ca o situatie ridicola din punct de vedere profesional si mai mult ca o amenintare la adresa minoritatii maghiare . 
stirea a fost imediat preluata la Budapesta , vezi Doamne , ca exemplu de " activitate ilegala " ( Marko Bela ) . 
noroc ca nu s - a grabit nimeni sa pronunte si cuvintul persecutie . 
adica prin prezenta unei masini dotate cu o camera video , stationind intr - un spatiu public , se aducea atingere libertatilor si drepturilor minoritatilor . 
trebuie sa recunoastem ca o acuzatie in acest sens nu a fost formulata . 
dar si ca nu sintem citusi de putin departe de o asemenea pozitie a reprezentantilor UDMR . 
daca va mai aduceti aminte , Gyorgy Frunda a prezentat la Consiliul Europei un Raport prin care recomanda ca serviciile secrete sa nu poata urmari minoritatile nationale . 
in principiu , ideea lui Frunda se refera la experienta nefericita a Securitatii . 
pozitia lui Frunda si a altor politicieni europeni este rezonabila . De ce sa urmaresti spectacole si coruri , piese de teatru sau ore de scoala ale minoritatilor ? 
e un mod al acestora de a - si exprima identitatea , fiinta lor spirituala si nu contravin cu nimic intereselor unui stat . 
o asemenea imixtiune a serviciilor de informatii poate fi socotita , pe buna dreptate , condamnabila . 
lucrurile devin insa mai complicate in situatia in care diverse capete infierbintate ale unei minoritati pun la cale republici , autonomii politico - administrative si tot felul de alte proiecte utopice . 
aduc acestea atingere Constitutiei Romaniei , intereselor statului roman si legislatiei in vigoare ? In mod logic si categoric , da . 
cel putin in conformitate cu legile de acum din Romania . 
in mod normal , serviciile secrete trebuie sa furnizeze informatii de pe tot cuprinsul unui stat . 
o regiune nu poate fi transformata intr - un vid informativ numai si numai pentru ca acolo traieste o minoritate si pentru ca ea pretinde ca , in numele fiintei sale , sa poata desfasura tot felul de activitati , unele susceptibile de a incalca legea . 
in situatia in care in Ungaria extremistii se pronunta din ce in ce mai insistent in favoarea drepturilor minoritatii maghiare din Voivodina , e firesc ca SRI sa intre macar in stare de alarma . 
Kosovo are pentru toata lumea valoarea unui monstruos exemplu negativ , chiar si pentru cei care vedeau in asta formula unei desprinderi . 
or , intr - o asemenea situatie , monitorizarea informativa a capetelor infierbintate , atit din Romania , cit si din Ungaria , indiferent ca este vorba de romani sau de maghiari , este obligatorie . 
sa revenim totusi la incidentul de la Odorheiu Secuiesc . 
intii de toate , masina se afla intr - un spatiu public , cum zice comunicatul SRI . 
nu stim pe cine fila . 
poate ca un anume Soni care voia sa mute capitala Ungariei in Secuime se distra prin zona . 
sau poate un roman isteric era gata sa arunce un cocktail Molotov chiar in mijlocul adunarii . 
sint ipoteze nitel cam vesele , dar nimic nu - i exclus . 
pina una - alta , ar trebui sa fie mai suparator faptul ca masina a fost descoperita de niste amatori , decit ca se afla intr - o zona preponderent maghiara . Apoi sa nu uitam un alt amanunt . 
la Odorheiu Secuiesc se aflau doi demnitari straini . E vorba despre ministrul justitiei din Ungaria , Ibolya David , si despre presedintele Uniunii Internationale a Maghiarilor , Sandor Csori . 
ce ar fi trebuit sa faca SRI si autoritatile romane ? 
sa trimita niste paznici de noapte sau niste pompieri in zona ca , in cazul unor incidente , sa ridice din umeri ? 
si SRI - ul ce sa faca ? 
sa le pasca maghiarilor gistele in timp ce ei se duceau la o intrunire ? 
Asigurau UDMR si alte asociatii securitatea celor doi invitati ? 
in loc sa ne isterizam de aceasta intimplare care contine mai mult ridicol decit tragedie , mai bine ne - am concentra pe eficienta controlului parlamentar asupra serviciilor secrete . 
o lege clara si un control prin instrumente democratice - in asa fel incit abuzurile sa nu aiba loc - sint mai importante decit speculatiile patetice ale liderilor UDMR . 
acestia sint totusi la putere si , din cite stiu , nu au protestat niciodata in mod public ca , de un an si jumatate , Raportul SRI pe 1997 zace nedezbatut la parlament . 
asta e de plins ! 
