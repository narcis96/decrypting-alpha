nu cred sa existe prea multi adversari ai ideii ca Romania sa marcheze aniversarea nasterii lui Nicolae Titulescu dezvelind , la Geneva , un bust al diplomatului . 
e un mod de a sublinia contributia unui roman la mersul politicii mondiale . 
dar de aici si pina la achizitionarea unui bust cu un miliard de lei ( fara ceva ) e o cale lunga ce ne trimite iarasi la achizitiile ministrului Razvan Theodorescu . 
omul acesta crede ca ne poate lua pe toti de prosti pentru ca a scris niste carti onorante de Istoria Artei , a fost presedintele TVR ( si un subordonat fidel al lui Ion Iliescu ) . 
daca in materie de Istoria Artei nu are prea multi competitori , in materie de comportament politic el depaseste orice limita . 
nu stiu daca cititorii isi mai amintesc de achizitionarea unei sculpturi de Constantin Brancusi care mirosea a afacere grosolana . 
nu stiu citi isi mai amintesc de alta " isprava " a acestui ministru . 
e vorba despre lucrarea " Cocosul salutind soarele " , expusa la Muzeul de Arta de la Cotroceni cu scopul de a se obtine un certificat de credibilitate , purtat apoi pe la centrele culturale romanesti de la Paris si Venetia . 
nu stiu citi cititori isi amintesc de finantarile de carte coordonate de acelasi personaj , cu sute de milioane sau miliarde de lei , bani acordati editurilor pentru cartile unor acoliti . 
sa nu mai vorbim despre diverse manifestari teatrale de parada sau de incercarea de a achizitiona doua tablouri de la Zamfir Dumitrescu pentru suma de 400.000 de dolari . 
in urma semnalarilor noastre , tranzactia a esuat . 
acum , prevalindu - se de respectul public pentru numele lui Nicolae Titulescu , Razvan Theodorescu ii propune lui Adrian Nastase ( citusi de putin naiv in materie de preturi in domeniul artei ) o achizitie de aproape un miliard de lei , cind o lucrare de aceeasi factura , tot din bronz , se vinde in Romania cu 35 de milioane . 
ori avem de - a face cu o furaciune bine ticluita , ori cu o recompensa politica , ori cu o bataie de joc pe seama banilor publici . 
pe vremea asta de austeritate financiara , Razvan Theodorescu toaca banii pe statui , concerte , premii teatrale , finantari de carti proaste ( din care unele nu apar ori sint tiparite in 50 - 100 de exemplare ) . 
nu mai incape nici o indoiala ca " pletosul " ministru intelege cultura in conditiile economiei de piata . 
gindirea lui se reduce la o judecata simpla . 
sa - i rasplatim pe artisti , indiferent cum si de unde . 
cu o conditie . 
sa nu fie impotriva guvernului si a presedintelui Ion Iliescu . 
in rest , Dumnezeu cu mila . 
sa ia fiecare cit poate , de oriunde si sa dea cit mai putin sau nimic . 
constient sau nu , Razvan Theodorescu promoveaza cu darnicie pomana in cultura , pe banii publici . 
si fara a da in vreun fel socoteala . 
Adrian Nastase nu l - a atins cu o pana pe aventurosul si dubiosul achizitor de opere de arta , nu l - a blocat nici in cheltuielile fara noima de la Premiile Teatrului National si a lasat ca gestionarea culturii sa se faca dupa principiile risipei , care capata adeseori aparentele jafului . 
spre marea lor cinste , Marcel Iures , Valeria Seciu si Teatrul " Lucia Sturza Bulandra " au refuzat pomana numita Premiile " I . L . Caragiale " si au dat cu tifla politicii unui ministru care poate candida cu brio la titlul de " Rusinea culturii romane " . 
