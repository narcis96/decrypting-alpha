am tot scris despre romanii care pleaca din tara . 
ba , la un moment dat , am afirmat ca fiecare cetatean care isi cauta alt loc de munca pe planeta e o palma pe obrazul clasei politice . 
ar fi un fel de formula matematica pe baza careia se poate calcula exact gradul de responsabilitate a celor care conduc tara . 
atunci ii acuzam pe cei de la PDSR , acum ar trebui sa facem acelasi lucru ( si am facut - o ) si cu noua putere . 
teoretic , lucrurile chiar asa stau . 
dar , practic , au cu totul alta infatisare . 
romanii pleaca pe capete , si presa deplinge fenomenul , ca si cum el ar fi semnalul unui inceput al sfirsitului pentru Romania . 
ceva ma face sa nu impartasesc aceasta disperare . 
in primul rind , fenomene masive de emigrare din motive economice au fost inregistrate si de alte tari . 
au plecat italienii prin anii ' 50 si au impinzit Europa . 
Macaronarii erau peste tot la munca . Nu puteai sa nu te invirti pe undeva sa nu dai de ei . 
prin restaurante , in constructii , in magazine . 
grecii , la fel . In perioada proasta a Greciei de dupa razboi , prietenii nostri numai in Alaska si Antarctica nu s - au dus . 
sa nu mai vorbim de libanezi . In America de Sud , prin nu stiu ce tari , au si parlamentari . 
acasa n - au ramas decit copiii , batrinii si cei care au pus la cale o afacere profitabila . 
si ce s - a intimplat cu aceste tari si popoare ? 
au murit ? 
s - au debilitat in urma emigratiei masive ? 
nici vorba ! 
s - au consolidat pentru ca emigrantii nu s - au rupt niciodata de tara . 
au muncit pe te miri unde si s - au intors acasa pentru a investi . 
Libanezii sint pe tot globul , dar vilele si le ridica pe marginea amfiteatrului de piatra care este Libanul . 
banii lor sint in bancile libaneze . 
si din acest fenomen , ce pare la prima vedere o pacoste , se naste o sursa enorma de venituri pentru tara respectiva . 
milioane de turci muncesc in Europa de Vest ( au si canal de televiziune in Germania ! ) si numai romanii cu ochelari de cal nu observa cirnatii lungi de masini care strabat Romania in iulie si august cind acestia se duc in vacanta in tara lor de origine . 
de ce sa ne speriem ca romanii emigreaza ? 
ce sa faca acasa ? 
sa lucreze pe o suta de dolari ? 
de la cine sa deprinda capitalismul ? 
sa bata trotuarele in somaj , rupind pingele dupa pingele si , in disperare de cauza , sa recurga la datul cu jula ? 
sa invirta ciupeli marunte , soptind pe la colturi " cengi ? " ( change - schimb valutar ! ) . 
cum sa invete ei democratia de la tot felul de compatrioti care fie se dau in stamba la putere , fie - fara ocupatie - zic , ce , dom' le , sintem in democratie si fac ce vreau ! 
nu e mai sanatos sa isi incerce norocul in alta parte ? 
plecatul la munca nu are doar o motivatie financiara . Omul respectiv nu se alege numai cu 10.000 - 20.000 de dolari pe an . 
mai deprinde si altceva . In primul rind , atitudinea fata de munca . 
invata repede disciplina si baga la cutie ca pentru fiecare banut trebuie sa se speteasca . 
abia in alte tari romanul va capata si respectul fata de lege . Va invata si cum sa ceara socoteala politicienilor pentru ceea ce fac si pentru banii pe care ii cheltuiesc . 
va vedea , traind in tari dezvoltate si printre cetatenii acestora , cit de importante sint organizarea societatii civile , exercitarea votului , protestul civilizat . 
intoarcerea acasa a romanilor care au plecat la munca va insemna pentru Romania nu doar bani , ci si un import de civilizatie vestica . 
prin fluxul acesta de plecari la munca in Vest si reveniri acasa , procesul de modernizare a Romaniei se va accelera . 
prima neliniste care ar putea aparea ar fi ca Romania va ramine pustie . Ca ultimul plecat va stinge lumina ( ca in bancul de pe vremea lui nea Nicu ) . 
asta este iarasi o temere " patriotica " si inutila . 
in primul rind , nu vor pleca nici copiii , nici batrinii si nici multe femei . 
in al doilea rind , cei care au prins o slujba in societati particulare solide , cei care au inceput o afacere nu vor pleca nici morti . 
si daca vor ramine spatii libere in " cimpul muncii " , acestea vor fi ocupate imediat de altii , mai ales de straini , care aduc un mare cistig in schimbarea mentalitatilor si in functionarea in alt stil a institutiilor . 
deci tot cu folos pentru progresul Romaniei . 
Emigrarea romanilor n - ar mai trebui deplinsa . 
cineva ar trebui sa le spuna celor curajosi : plecati , munciti , invatati si intoarceti - va acasa . 
ba chiar ar trebui sa obtina acorduri bilaterale cu diverse tari pentru ca muncitorii romani sa poata intra legal pe aceste piete de munca . 
cistigurile pentru Romania ar fi enorme . 
dar inainte de a le spune plecati , ar mai fi necesar de precizat un lucru . 
conditiile impuse celor care vor sa munceasca afara sint de o duritate incredibila . 
daca nu va tine cureaua si nu sinteti tari ca piatra , stati acasa si pregatiti - va de alte belele ! 
