cind e sa - ti rupi piciorul calcind pe o pruna , nici NATO nu te mai poate ajuta ! 
dar cind e sa - ti bata un pui de vint in pinze si nu tii cirma cum trebuie , nici Lloyd nu te despagubeste pentru prostie . 
si am tot mers pe prune , atitia ani , acoperindu - ne de vinatai la fiecare miscare . 
de ce n - ar fi si semne ca ne suride un pui de noroc ? 
n - a zis Bush , mai ieri , ca tarile , de la Marea Baltica la Marea Neagra , au dreptul la libertate ? 
nu - i acesta un semn ca americanii au uitat toate prostiile spuse de actuala putere cu ocazia vizitei lui Tony Blair la Bucuresti ? 
nu i - a trimis Ion Iliescu o scrisoare presedintelui american din care doar ca nu reiese ca in copilarie lupta tot pentru NATO si americani ? 
nu s - a facut mai ieri o cosmetizare a PDSR - ului , numit acum PSD , gata sa faca politica europeana ? 
nu s - a rezolvat si problema datoriei catre Suedia , care ne atirna ca o ghiulea de picioare ? 
nu s - au obtinut de pe piata internationala 600 de milioane de dolari pe bonduri in care credeam mult mai putin si le vedeam mult mai scumpe ? 
nu s - a intors si Emma Nicholson , cea hulita cu doua saptamini in urma , cind politicienii romani i - au zis , cucoana , ia vino si traieste mata cu 100 de dolari pe luna ! 
n - a zis ea alaltaieri , dupa ce ne ameninta cu suspendarea negocierilor pentru aderarea la Uniunea Europeana , ca Romania va asigura granita de est a continentului democratic ? 
nu sint toate astea semne ale unui pui de noroc pe care n - ar trebui sa - l scapam ? 
ce ne - ar costa ? 
e asa de greu ca licitatiile pentru privatizare sa fie curate , si guvernul Nastase sa - si puna acolitii la respect pentru urmatoarele sase luni ? 
e chiar asa complicata o privatizare la Galati ? 
e asa de irealizabila o eficientizare a politiei si a justitiei ? 
chiar asa de greu e ca Vasile Dancu sa nu mai astearna prostii pe hirtie ? 
citi oameni conectati la serviciile secrete rusesti ar trebui dati elegant la o parte pentru a nu se mai spune ca guvernul de la Bucuresti joaca dublu ? 
nu sint destui politicieni si intelectuali in Romania pentru a nu trimite un mosulica ambasador la Paris ? 
e mare brinza sa redactam o lege coerenta pentru protectia copilului si inca una pentru mediu ? 
la urma urmelor , lui Adrian Nastase , in loc sa se tina de platit polite la fiecare declaratie publica , daca s - ar concentra pe aceste subiecte si ar reusi sa dea societatii un impuls , zic , i - ar fi chiar asa de greu ? 
ar incepe lumea sa creada ca la Bucuresti nu mai sint incurajate doar brambureala si hotia , ci se vede un strop de minte , si guvernul e gata sa incerce sa puna lucrurile in ordine . 
ne - ar prinde bine si in demersurile euroatlantice , s - ar mai gasi si investitori , iar cetateanul disperat , in loc sa fie stors de functionarii corupti si sa - si continue plinsul , ar intelege ca bate ceasul unui alt inceput . 
n - a zis nimeni sa facem din rege premier sau presedinte pentru ca nu sintem atit de destepti ca bulgarii . 
n - a zis nimeni sa facem , de miine dimineata , pe englezii sau pe nemtii . 
doar citeva lucruri prin care sa aratam ca gindim coerent si ca sintem hotariti sa facem citiva pasi . 
si sa - i si facem , copacel - copacel , fara ajutor ! 
o fi chiar asa de greu , in conditiile in care , din jocul sortii , parca ne bate inca un pui de noroc ? 
