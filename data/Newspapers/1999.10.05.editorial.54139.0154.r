confruntat cu valul demisiilor din partid , Petre Roman a declarat senin ca " o sa vina altii mai buni " . 
mai mult , ca " partidul nici nu avea nevoie de oameni ca cei care si - au dat demisia " . 
din cite stim , nici unul dintre politicienii romani mai rasariti nu si - a anuntat intentia de a trece in barca lui Petre Roman . 
si , dupa cum e perceput liderul si dupa cum arata PD in sondaje , e greu de crezut ca va exista cineva mai de dai , Doamne tentat sa faca o astfel de miscare . 
la baza unui asemenea rationament stau chiar imaginea Partidului Democrat si situatia delicata a lui Petre Roman . 
in doi ani , gruparea din Modrogan a pierdut destule nume . 
intii au plecat Adrian Severin impreuna cu Octavian Stireanu si Adrian Vilau . 
la despartire , acestia semnalau starea de tensiune dintre membrii gruparii si seful ei , distanta din ce in ce mai mare intre cap si corpul de sustinatori . 
apoi au plecat George Serban , piesa discreta , dar extrem de solida , si Radu F . Alexandru . 
s - au dus si doua nume importante din tara ( Constantin Nicolau , de la Iasi , si Ada Gheorghiu , de la Timisoara ) . 
Aristotel Cancescu va parasi si el Partidul Democrat , iar Victor Babiuc nu a negat ca ar fi purtat negocieri cu PNL . 
daca socotim ca mai fierb la foc mic si Nicolae Dide , Cazimir Ionescu , Corneliu Gavaliugov , Viorel Pana , atunci putem trage concluzia ca Petre Roman , cind spune ca vor veni altii mai buni , se imbata cu apa rece . 
ca unul care a reusit sa stea de vorba cu presedintele PD , pot confirma ca Petre Roman traieste undeva in nori , departe de multimea dezlantuita , printre imaginare figuri de lideri politici europeni si mondiali . 
cu mare greutate poti sa - i strecori o propozitie pe care sa o auda cu adevarat , el suferind de sindromul de a se asculta mai ales pe sine . 
ce se intimpla cu Partidul Democrat ? 
el sufera de eroziunea fireasca , generata de o guvernare fara performante . 
este aceasta singura cauza ? 
categoric nu ! 
au mai aparut si afacerile necurate care au adus in vizorul opiniei publice oameni importanti din partid . 
in teritoriu , acolo unde Partidul Democrat a avut mai multi reprezentanti in fruntea autoritatilor locale , rezultatul a fost nefericit . 
la Constanta , multi au poreclit PD - ul " pecinginea " judetului , exact din cauza exploatarii exagerate a pozitiilor detinute . 
Demisionarii au parasit gruparea nu din vina colegilor , ci din pricina conflictului cu presedintele partidului . 
mai mult , ei atrag atentia asupra unor chestiuni interne . 
Radu F . Alexandru afirma duminica , la Radio Total , ca Petre Roman este inconjurat si izolat de o camarila , iar Adrian Severin declara in ziarul " Azi " ca ar exista " probe indubitabile , tinute deocamdata la frigider " , despre " sumele uriase de bani murdari storsi de baronii PD " . 
nu stim despre ce probe este vorba si cind vor aparea . 
dar e clar ca Partidul Democrat se poarta ca un partid cu bani , ca nici unul dintre ministrii sai nu are figura de om sarac sau de politician cu venituri modeste . 
dimpotriva . 
faptul ca in teritoriu oamenii percep acelasi lucru si aud , ba , in unele cazuri , chiar vad destule , a facut din Partidul Democrat o grupare rece , care frige numai cind te apropii de ea . 
Plecarile din Partidul Democrat sint semnul unor boli adinci care s - au agravat cu vremea . Ele au atins si gruparea , si conducatorul . 
mimind o detasare totala , Petre Roman crede ca poate evita un moment al adevarului . 
chiar si recenta participare la Simpozionul de la Cluj , alaturi de Ion Iliescu si Teodor Melescanu , e tot semnul unei ezitari , al unei nelinisti . 
si daca momentul crizei se apropie , ultima alternativa , cea a unei cooperari cu PDSR , nu trebuie exclusa ! 
asta a lasat sa se inteleaga - si nu pentru prima oara - intilnirea de la Cluj . 
dar ea mai lasa loc unei semnificatii . Una discreta , greu de cintarit la gram , dar care poate fi auzita din sute de guri . 
ca Petre Roman si partidul sau au un comportament duplicitar . 
e un bolovan invizibil care atirna enorm in judecata omului simplu . Si cind acesta te taxeaza la caracter , cu greu mai poti sa scapi sau sa o intorci in favoarea ta . 
dincolo de declaratiile rautacioase sau optimiste , Partidul Democrat se apropie de un ceas de cumpana . 
va reusi Petre Roman sa recupereze sau va aluneca si el pe toboganul care ii scoate pe jucatorii importanti dincolo de scena , undeva , in balarii ? 
