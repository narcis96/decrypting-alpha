cind eram mic , mic , tineam cu Rapid desi nu - l vazusem niciodata . 
singura legatura era faptul ca patru trenuri personale si doua accelerate treceau la mai putin de cinci kilometri de casa . 
ascultam meciurile transmise la difuzoarele din reteaua locala si ne imaginam ca Rapid e un fel de Tarzan , fiul junglei , care salveaza , face dreptate , intruchipeaza eroismul si nu reuseste sa cistige niciodata campionatul . 
cei care tineau cu alte echipe se razbunau totdeauna la sfirsitul returului cind Rapid deraia pe locurile de sub podium . 
dupa celebrul titlu de campion , cistigat in 1967 , n - a urmat decit un lung sir de amaraciuni . 
retragerea garniturii de aur si , prin 1974 , prima retrogradare dupa razboi . 
cine nu - si mai aminteste celebrul meci de la Iasi , cu portarul Rapidului , Rica Raducanu , incercind sa inscrie din corner , in ultimele minute ale jocului care a consfintit dezastrul ? 
atunci mi - am propus sa nu mai sufar niciodata pentru o echipa de fotbal . 
celebra garnitura se retragea si era de asteptat ca agonia echipei saracilor sa dureze ani si ani , poate chiar decenii . 
spun ca Rapidul a fost si ramine o echipa a saracilor , chiar daca astazi e una dintre cele mai bogate . 
ce era Steaua anilor ' 80 - ' 90 , cind toata lumea politica si militara a Romaniei punea umarul in Ghencea , a devenit acum echipa din Giulesti . 
George Copos a adunat in jurul Rapidului cam tot ce se putea stringe , inclusiv investitii din bugetul de stat ( o parte din modernizarea stadionului fiind facuta cu banii Ministerului Transporturilor ) . 
si cu toate acestea , Rapidul ramine echipa saracilor , cea care facea reclama pe stadion doar pentru sapunul Cheia si pentru pestele oceanic . 
de ce se identifica omul simplu , din cartierele marginase , cu acest tip de Greuceanu sportiv , pisicher si nabadaios , pus pe sotii , dar si avid de glorie ? 
pentru ca el , cel fara sanse , a zecea spita la rotile modeste ale Romaniei , nu are nici o posibilitate sa ajunga pina sus . 
pe vremuri nu avea nici o usa deschisa , nici spre Comitetul Central , nici spre guvern , nici spre alte pozitii de virf . 
omul sarac stie ca prin centrul Capitalei degeaba trece cu autobuzul sau pe jos pentru ca nu conteaza . 
echipa armatei sau echipa politiei l - a privit de sus . 
el , cel mai cel dintre nenumitii Romaniei , nu se poate razbuna decit prin fotbal . 
iar Rapidul a fost investit de ani si ani cu statutul de echipa a saracilor care trebuie sa joace revansa pentru anonimii blestemati sa piarda in viata de fiecare zi . 
simbata , dupa 32 de ani , Rapidul a cistigat campionatul national pentru a doua oara si a primit trofeul inainte de a se incheia editia din acest an . 
medalia de aur pentru acest campionat s - a decernat inainte de caderea cortinei , fapt neobisnuit , de o originalitate indoielnica , peste care nu se poate trece decit din dragoste pentru public . 
meciul de simbata a fost un fel de tocana nesarata . 
daca s - ar fi desfasurat fara cei douazeci de mii de spectatori fericiti , ar fi trebuit taxat ca un contraexemplu de performanta si arbitraj . 
poate ca orice joc si orice rezultat ar fi palit in fata clocotitoarei izbucniri a strazilor din preajma Podului Grant , o fiesta care a vindecat , cel putin pentru o dupa - amiaza , de saracie , de anonimat , de resemnare si a lasat oamenilor placerea rara de a savura parfumul victoriei , al maririi de o clipa . 
chiar merita felicitate toate figurile politice care au ramas acasa si nu s - au dus la stadion pentru a se face scama pe acest festival . 
oricum nu era pentru ei si nu aveau ce cauta acolo ! 
triumful neasteptat al Rapidului , dupa 32 de ani , vine la inceputul unei veri care nu anunta nimic . 
toata primavara Cornel Dinu si - a umflat muschii , vazindu - se campion . 
revenirea Rapidului a fost ca un blestem . 
toate regulile bunului simt spun sa nu zici hop pina nu treci santul . 
campioni la dat cu gura , Cornel Dinu si Dinamo au incasat o lectie usturatoare . 
in fotbal nimeni nu este mare si nimeni nu este nemuritor , ca si in politica . 
doar publicul si jocul trec prin vremuri , oferindu - ne adeseori razbunari nevinovate , rasturnari greu de inchipuit , un fel de spectacol al lumii in care , din cind in cind , anonimul devine rege cu delegatie de la saraci . 
