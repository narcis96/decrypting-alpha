de 12 ani , mai rar sau mai des , romanii sint cu ochii pe Ion Iliescu . 
si cei mai multi dintre noi am sesizat ca , de la o vreme , presedintele Romaniei se enerveaza mai rar . 
e mai senin , mai zimbitor si cu gindul pe cine stie unde . 
parca n - ar mai avea nici un motiv de suparare . 
poate de aceea aparitiile sale televizate , mai ales cele lunare de la TVR , nu mai spun mare lucru . 
reporterii bugetari , dupa ce - si inghit intrebarile incomode , ii sorb cuvintele si ii culeg cu privirea scamele de pe revere . 
de fapt , din toamna anului 2000 , lui Ion Iliescu nu i s - a mai pus nici o intrebare adevarata , careia presedintele sa fie nevoit sa - i dea un raspuns . 
la TVR , jurnalistii se fac ca intreaba , iar presedintele se preface ca joaca rolul presedintelui , in realitate vorbind mai mult despre subiecte minore , cum ar fi blaturile din campionatul de fotbal , si , cu aplomb , despre valorile importante ale societatii . 
despre esecuri si persoane responsabile - mai nimic ( cu exceptia trimiterilor catre precedenta si iresponsabila guvernare ) . 
in emisiunea de la Prima TV am incercat sa ne facem meseria si sa punem intrebari pe care le impune viata noastra de zi cu zi . 
si , pentru a nu stiu cita oara , Ion Iliescu s - a folosit de citeva tehnici . 
ca sa intelegeti mai bine strategia aparitiilor sale in public si modul de a se raporta la problemele pe care le au cetatenii Romaniei , merita retinute cele cinci enunturi standard : 1 . 
" am spus asta cu ocazia ... " . 
nu exista probleme majore in istoria Romaniei - de la unitatea nationala la economia de piata , excese sau merite ale comunismului , revolutie , coruptie , saracie , democratie - sa nu fie comentate in vreo " opera " de - a sa si din care Ion Iliescu sa nu poata extrage un citat pentru a demonstra ca este un precursor si ca a semnalat situatia . 
fiind presedinte si om politic , el si - a facut datoria , mai ales ca nu are la dispozitie pirghii de putere prin care sa determine schimbari majore . 
din moment ce a sesizat , dar nu era treaba lui sa si execute , Ion Iliescu este in afara oricarei responsabilitati . 
2 . " Se cerceteaza si trebuie sa asteptam rezultatul " . 
enunt clasic , folosit pentru a ramine neutru in cazul persoanelor sau al institutiilor pe care presedintele nu doreste sa le acuze public . 
3 . " Nu exista dovezi " . 
chiar daca o persoana apropiata de Ion Iliescu a ajuns sa fie " stampilata " de opinia publica ( vezi cazurile Nicolae Vacaroiu , Victor Opaschi , Dan Iosif , Dumitru Iliescu , Radu Timofte , Gioni Popescu s . a . ) , articolele din presa , zvonurile , deductiile logice nu sint suficiente pentru ca presedintele sa ia atitudine . 
4 . " Presa a inteles gresit " . 
si atunci cind a fost vorba despre proprietate ( la Focsani ) , si despre FMI ( la Cluj ) , si despre " mai , animalule " ( la Constanta ) , presedintele a spus ceva , iar presa i - a rastalmacit cuvintele . 
acest lucru este valabil si atunci cind se scrie despre neintelegerile dintre echipa sa si cea a premierului . 
5 . " Eu nu am facut niciodata afaceri " . 
afirmatia , devenita adevarata dogma in Romania , a generat si celebra sintagma " Sarac , dar cinstit " . 
daca ar fi sa ne imaginam cum ar arata portretul lui  Ion Iliescu agatat pe un perete , chipul lui ar trebui sa semene cu figurile serafice ale lui Botticelli ( sau , in varianta autohtona , cu cele din picturile lui Sabin Balasa ) . 
iar in dreapta sus - o steluta , dar nu " steluta cea de sus " , ci una simpla , pe post de asterisc : Cel mai curat si nevinovat presedinte al Romaniei a tinut umbrela pentru urmatorii mari escroci , corupti si hrapareti : ( si ar urma lunga lista a tuturor miliardarilor de carton care s - au vinturat pe prima scena ) . 
dupa identificarea celor cinci tehnici de evitare a raspunsului , il putem intelege pe Ion Iliescu in adevarata sa dimensiune politica si umana . 
