de mai multi ani , la " Evenimentul zilei " functioneaza o procedura . 
toate telefoanele cititorilor sint notate cu grija si apoi se intocmeste o lista cu tot ce se intimpla , cine a sunat , ce ne - a semnalat si cine din ziar verifica informatiile primite . 
pe aceasta cale ne - au sosit primele date despre capitanul Gabi Manda de la Sectia 12 Politie din Bucuresti . 
ni se spunea ca respectivul politai invirte mai multe unitati din sectorul 3 , taraba , restaurant - terasa , casa de amanet si multe altele . 
imediat , sectia de investigatii a delegat o echipa care s - a deplasat in Piata Minis . Capitanul Manda era calul breaz . 
am descoperit cu stupefactie ca politistul de la Sectia 12 din Capitala e jupinul pietei . Ca vrei - nu vrei , dai peste oamenii sai . 
echipa noastra a mers si la restaurantul " pastorit " de capitan - platit din banii nostri pentru a veghea la respectarea legilor si la linistea cetatenilor . 
echipa noastra , la o bere , i - a inregistrat pe tutarii capitanului Manda cum ii trimiteau pe reporteri pentru orice afacere la jupinul din politie . 
cind au cerut o nota de plata pentru decontare ca sa afle pe ce firma functioneaza restaurantul , haidamacii capitanului i - au luat la pumni pe ziaristi . 
ulterior , la Sectia 12 , unde s - au deplasat , sa depuna o plingere , reporterii " Evenimentului zilei " au fost luati in balon . 
abia dupa indelungi ciriieli , plingerea a fost inregistrata . 
zilele urmatoare ne - am adresat si domnului colonel Gheorghe Manolescu , comandantul adjunct al sectiei . 
domnia sa nu stia nimic despre afacerile capitanului Manda : " Cadru de nadejde , pizmuit de adversarii sai pentru ca e vizat la promovare " . 
nici la Politia Sectorului 3 nu se stia mai nimic de afacerile jupinului din Piata Minis . Dar ne sopteau cetatenii ca ofiterul sta bine si cu seful sectorului . 
am ajuns cu plingerile pina la Politia Capitalei . In cele din urma ni s - au solicitat si inregistrarile facute la restaurantul capitanului . 
si ne - am trezit in situatia ca in loc sa demonstram ca un functionar al statului roman se afla indaratul unor afaceri , trebuie sa dovedim ca redactorii nostri nu au fost beti pe terasa politaiului . 
si ca politia , de la baza pina spre virf , ne ride in nas si ne cere sa probam ceea ce stiu si pisicile din cartier . Zeci de cetateni din zona Minis ne - au telefonat , dupa aparitia primului articol , si ne - au spus ce individ indoielnic lucreaza in Politia Romana . 
politia ne cere actele . Dar care politist e atit de bou incit sa - si faca firma pe numele sau , mai ales ca e interzis prin lege ? ! 
capitanul Manda lucreaza pe numele altora si colegii sai din sectie stiu , dar se fac ca ploua . 
daca nu stiu , ar trebui oricum concediati pentru ca nu au aflat ceea ce revolta pe toata lumea din cartier . 
inseamna ca de pomana sint politisti . 
daca stiu si sint solidari cu colegul lor inseamna ca sint complici la terfelirea legii . 
poate chiar procedeaza la fel in alte piete sau cu alte restaurante . 
si intr - un caz , si in celalalt , ei trebuie maturati din politie in incercarea de a extirpa cancerul care s - a intins la baza institutiei . 
pina la urma politaiul tolerat in sectorul 3 este un pigmeu . Unul mic , dar cu mare putere , in evolutia caruia putem privi in liniste mecanismul coruptiei . 
pentru ca politisti care sa faca afaceri pe firme inregistrate pe numele nevestei , al unui var sau nepot , al unui prieten sau fost coleg sint cu sutele , daca nu cu miile . 
toate aceste societati comerciale paravan au profituri mari , se bucura de tratament special si sint controlate de ochii lumii . 
fiecare politist isi protejeaza colegul sau firma in care acesta are interese . 
si lantul e lung si incepe de la tablagii si se duce pina sus . 
mai trece si pe la cite un procuror si pe la un judecator si atunci nu - l mai desface nici dracul . 
e chiar boala Romaniei , impotriva careia nu se poate ridica nimeni pentru ca fiecare e parte dintr - o veriga . 
daca nu e inseamna ca a ajuns somer , e naiv sau e calugar . 
ceilalti au instaurat legea interesului personal , folosind statutul public pentru a se proteja doar pe ei . 
in Ministerul de Interne a inceput sa bata vintul schimbarii . 
de la virf , Dudu Ionescu a doborit citiva clienti . 
dar pina la baza institutiei mai e cale lunga , atita vreme cit intr - un caz simplu , cunoscut intr - o comunitate , nesimtirea e atit de agresiva incit isi permite orice . 
Jupin Manda e numai rotita dintr - un mecanism care pute . 
