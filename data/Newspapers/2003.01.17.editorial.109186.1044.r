astazi se desfasoara , la Cotroceni , o intilnire extrem de importanta , invocata de mai multa vreme . 
aceasta are loc dupa o sumedenie de declaratii daca nu belicoase , atunci cel putin contradictorii , toate ascunzind puncte de vedere divergente . 
Ion Iliescu a cerut remaniere si campanie anticoruptie . 
( mai alaltaieri a rupt un peticut din mindrie declarind ca niste pirliti de secretari de stat , si asa o turma , vor fi restructurati . ) Marti seara , la aeroport , dupa intoarcerea dintr - o vizita prin tari arabe ( printre putinele care i - au oferit ocazia unor vizite oficiale in acest mandat ) , Ion Iliescu n - a vrut sa comenteze . 
oricum , el anuntase , prin Corina Cretu , ca pe 17 ianuarie , la intilnirea cu liderii PSD , va discuta despre cresterea eficientei guvernului ( noi ar trebui sa intelegem " remaniere substantiala " ) si despre anticoruptie . 
or , la o simpla trecere in revista , se vede clar ca pozitiile sint diferite . 
alegeri anticipate nu se pot organiza pentru ca nu vrea presedintele . 
remaniere - la fel pentru ca nu vrea primul - ministru . 
si la acest punct chiar are acoperire in Constitutie . 
anticoruptie nu se prea poate . 
Ion Iliescu ar vrea ca Parchetul National Anticoruptie sa - i " tunda " mai ales pe oamenii guvernului . 
Adrian Nastase se gindeste si el numai la persoane din jurul Cotrocenilor . 
la acest capitol sintem obligati sa mizam , ca la pronosport , pe meci nul . 
adica nu vor cadea nici apropiatii primului - ministru si nici cei ai presedintelui . 
ramine cum a fost . 
sau mai mult decit atit . 
si , pentru ca ne - am apropiat de domeniul fotbalului , trebuie spus ca Ion Iliescu are un avantaj . 
conduce clar cu 1 - 0 in urma punctului inscris pe subiectul anticipatelor . 
a marcat spectaculos cu aceasta ocazie , in timp ce Adrian Nastase , prin bilbele care au urmat , avea aerul unui jucator in mare dificultate . 
intilnirea de astazi are un subiect neasteptat . 
in timp ce Ion Iliescu se vintura prin tari arabe , discutind probabil despre tensiunile din Golf , Adrian Nastase a lansat o alta tema . 
este vorba despre modificarea Legii electorale . 
presedintele PSD si oamenii sai au anuntat ca vor sustine schimbarea legii in asa fel incit , in 2004 , alegerea candidatilor pentru Senatul Romaniei sa se desfasoare prin vot uninominal . In plus , cu aceeasi ocazie sa se faca o reducere cu 20 la suta a numarului de parlamentari . 
propunerea nu a fost discutata initial cu presedintele Romaniei . 
aceasta si modificarile care vor fi aduse Constitutiei Romaniei vor figura insa , fara nici un dubiu , pe ordinea de zi propusa de PSD . 
deci , partidul vrea reforma clasei politice prin vot uninominal la Senat si reducerea numarului de parlamentari , iar Ion Iliescu vrea remanierea guvernului si campanie anticoruptie . 
la o prima evaluare rezulta ca , astazi , presedintele Romaniei nu se poate opune solicitarilor gruparii care l - a readus la Cotroceni . 
e vorba de o chestiune ceruta si de societatea civila si dorita de electorat , satul de nimandrii de pe liste si de numarul mare al infometatilor care ajung in parlament . 
Respingind aceasta propunere , Iliescu ar risca sa supere populatia Romaniei . 
ceea ce nu se prea potriveste cu felul sau de a lua totdeauna in pinze dorintele alegatorilor . 
in acelasi timp , Ion Iliescu nu poate sa tot dea cu tifla la nesfirsit unui partid pe care se sprijina . 
aia nu , aia nu , aia nu ! 
inca un refuz azi , si el se poate trezi ca vor fi din ce in ce mai multi cei care se intreaba ce intentii are presedintele . 
astazi e o zi importanta in care am putea afla raspunsul la o intrebare extrem de simpla : Ce vrea , de fapt , Ion Iliescu ? 
