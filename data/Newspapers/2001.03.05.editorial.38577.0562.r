de simbata dimineata , de cind " Evenimentul zilei " a semnalat existenta pe Internet a site - ului " Politisti corupti " , numarul vizitatorilor a crescut vertiginos . 
duminica dupa - amiaza , contorul site - ului ne arata de trei ori mai multe accesari . 
interesul pentru subiect a fost amplificat si de o stire difuzata la Antena 1 . 
e pentru prima data cind , in Romania , o persoana necunoscuta lanseaza pe Internet un asemenea site . 
Modalitatea e neobisnuita , iar valurile stirnite chiar merita atentie , mai ales ca Ministerul de Interne , in loc sa considere ca e vorba despre o calomnie , a trimis de urgenta o brigada de control la fata locului . 
informatiile de pe Internet despre politistii din Constanta contin o serie de detalii care ne obliga sa presupunem ca ceva , ceva tot este . 
conform celebrului proverb " nu iese fum fara foc " . 
e vorba despre case , vile , bani luati pe nemunca , autoturisme scumpe , abuzuri . Dar cazuri de acest gen au fost semnalate in mass - media de mii de ori . 
nu cred ca mai este in Romania oras sau orasel in care sa nu existe macar un om din politie considerat calul breaz al localitatii . 
numai surdomutii si orbii nu stiu care este " cel corupt " din politia urbei . 
pina acum , ziarele au scris , lumea a vorbit , dar nimeni nu a facut nimic . 
de regula , raspunsul a fost ca " aspectele sesizate nu se confirma " . Cu propozitii din acestea , cu limbaj de lemn , se incerca linistirea opiniei publice si acoperirea celor in cauza , desi oamenii obisnuiti pot vedea zilnic in parcarile sectiilor de politie tot felul de masini scumpe sau ii pot gasi pe politisti la adrese impresionante , unde titularii de rol fiscal sint niste rude mai apropiate sau mai indepartate . 
si , luind - o de la subofiteri sau ofiteri de rang inferior pina spre virful ierarhiei , semnele bunastarii lor se vad pina sus , sus de tot . 
daca am face un inventar al tuturor acestor situatii anormale , am ajunge la concluzia ca angajatii din Politia Romana au parte numai de matusi bogate si decedate , de frati norocosi , plecati la munca in strainatate , de cistiguri la Loto , de retrocedari de terenuri si imobile , de mlastini transferate din cine stie ce loc in mijlocul statiunilor de pe Valea Prahovei . 
reactia prompta a ministerului e de - a dreptul neobisnuita . 
probabil ca spaima de Internet si faptul ca nu se stie de unde vin aceste informatii si cine le gestioneaza au bagat frica in bietele organe . 
pentru prima data , la un mic semnal , toata institutia s - a inflamat , desi anterior , la sute de cazuri similare , bagase capul in nisip . 
acum nu , sare ca arsa si ii ia pe ofiterii corupti la bani marunti . 
in acelasi timp , mai multe ziare si televiziuni desfasoara investigatii pe cont propriu , in speranta ca vor putea aduce detalii suplimentare despre politistii din Constanta . 
un lucru e clar ca buna ziua . Ca la reclamatiile cetatenilor , la semnalele presei , Ministerul de Interne si IGP nu au fost atit de sensibile ca in cazul Internetului . 
de ce ? 
pentru ca se poate si fara autor semnat ? 
pentru ca nu stiu de unde vine " bolovanul " ? 
se tem politistii mai mult de " fantome " decit de institutiile de presa sau de cetatenii in carne si oase ? 
sau vom avea de - a face cu o operatiune dintre cele clasice : comisia de ancheta vine , ne comunica " aspectele sesizate nu se confirma " si , astfel , este bagatelizat si demersul de pe Internet . 
eu cred ca aparitia unui asemenea site vine si dintr - o anume exasperare a populatiei . 
avem de - a face cu un fel de haiducie pe Internet , venita din spiritul romanesc . 
sa - ti spun ceva important , dar n - as vrea sa se stie ca ai aflat de la mine ! 
daca tehnica asta este eficienta ( desi ascunde o anume doza de neasumare a responsabilitatii ) , atunci n - avem decit sa dam bice mai departe . 
societatea civila are , astfel , prin Internet si un instrument de lupta impotriva coruptiei . 
iar tehnica aplicata politistilor corupti se poate extinde la functionari publici , la politicieni , la ziaristi si la oamenii Bisericii . 
avem de - a face cu o forma moderna a scrisorilor anonime , dar si cu un mod de a taxa lipsa de reactie a institutiilor statului la semnalele de pina acum . 
" politisti corupti " lansati pe Internet la Constanta ne arata , macar in parte , nivelul coruptiei , dar reprezinta si o metoda noua a romanilor de a se racori pe cei care nu au frica de nici o lege . 
