e cit se poate de clar ! 
Traian Basescu joaca de unul singur rolul opozitiei . 
nici partidul sau , nici PNL nu se vad si nu se aud in peisaj . 
chitaie din cind in cind , dar , din pacate , populatia nu le prea baga in seama . 
Traian Basescu , singur - singurel , e un fel de ciine de paza ( denumire rezervata de obicei presei , care a capotat in cazul de fata ) . 
primarul general al Capitalei a luat - o pe cont propriu . 
si trage ca un apucat . 
face subiect de disputa din orice . 
trimite ghicitori , interpeleaza , ataca , demoleaza . 
e un fel de orchestra civica si politica . 
la prima vedere , e un spectacol nitel cam zgomotos . 
nu trece zi fara ca " marinarul " sa mai faca vreuna . 
ai crede ca e un fel de recital nesfirsit . 
tot " spectacolul Basescu " are un sens . 
pare o aventura . 
nu e ! 
si stiti de ce ? 
foarte simplu ! 
intr - un context in care in toata tara s - au oprit difuzoarele ( Vadim nu mai poate fi luat in calcul ) , Traian Basescu e statia de amplificare a tuturor insatisfactiilor generate de PSD . 
el ataca si coruptia , si aranjamentele , si slabiciunile partidului de guvernamint . 
el , ca persoana . 
de - asta si apare ca " one man show " . 
asa se vede numai el , nu si partidul . 
de - asta , de pe acum , Traian Basescu e adversarul de moarte ( politic vorbind ) al lui Adrian Nastase . 
de aici nu mai este decit un pas pina la o rivalitate pentru Presedintia Romaniei . 
si amindoi isi dau seama ca batalia se cistiga acum . 
in consecinta , Basescu foloseste fiecare prilej pentru a puncta , iar Adrian Nastase pentru a nu pierde pozitia importanta in clasamentul de imagine . 
e lesne de inteles ca trebuie sa ne asteptam ca Traian Basescu sa tot creasca in popularitate , iar Adrian Nastase , pe masura ce tot da fata cu greutatile guvernarii , sa mai scada . 
asa se explica si atacurile lui Traian Basescu la adresa consilierilor PSD , si reactia dura a acestora impotriva primarului general . 
e un fel de " care pe care " , iar din aceasta lupta , oricit ar parea de aiurea , cel mai mult cistiga democratia . 
in fond , un Traian Basescu din ce in ce mai puternic nu poate decit sa fie folositor echilibrului de pe scena politica romaneasca . 
mai este o chestiune . 
Traian Basescu face totul ( pina acum cu succes ) . 
partidul se piteste in spatele sau . 
riscul cel mare e ca primarul general , bine plasat in preferintele bucurestenilor , dar si ale romanilor , sa faca o mare greseala in urmatorii ani . 
ce ne facem atunci ? 
toata forta opozitiei numite Traian Basescu s - ar duce pe copca . 
e singurul pericol , dar si cel mai mare . 
p . S . In ziarul " Cotidianul " , doi ziaristi ( nu urmeaza nici un calificativ ) numiti Sorin Rosca Stanescu si Ion Cristoiu sint extrem de otariti ca actori celebri din SUA si - au cintat tara intr - un spectacol televizat . 
amindoi au anuntat ca sint la un pas de a scrie " Cintarea Kandakharului " si " Oda Afganistanului " . 
vom avea , astfel , sansa de a compara un spectacol dat de Robert de Niro , Clint Eastwood , Jack Nicholson etc . cu un altul in care sa evolueze talibanii , Bin Laden , plus Sorin Rosca Stanescu si Ion Cristoiu la talangi . 
