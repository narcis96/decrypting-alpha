am citit prin ziare ca in Piata Scinteii , numita acum Piata Presei Libere , se va ridica Monumentul luptei anticomuniste . 
cica acest monument , aprobat de guvern la propunerea lui Constantin Ticu Dumitrescu , va costa 560.000 de euro si va fi o sculptura din seria " Aripi " de Mihai Buculei . 
care va sa zica , in Piata Scinteii ( rebotezata ) , in locul lui Lenin ne vom pricopsi cu trei aripi de 20 de metri . Stiti foarte bine ce legaturi am avut noi cu Lenin . 
nici una . 
l - au trintit acolo ca sa ne intre in cap ca l - am iubit ( ceea ce pentru unii este totusi valabil ) . 
ce treaba au cu lupta anticomunista Casa Scinteii si Piata Scinteii , de unde ideile lui Lenin au fost pompate vreme de 40 de ani in capul romanilor ? 
absolut nici una . 
daca - i exceptam pe Petre Mihai Bacanu , Anton Uncu si Mihai Creanga , timp de patru decenii nici un roman n - a ridicat un pix impotriva dictaturii . 
cita rezistenta anticomunista au facut bucurestenii ? 
a avut loc in Capitala vreo razmerita cum au fost cele din Valea Jiului sau de la Brasov ? 
lupta anticomunista a purtat doar rezistenta din munti . 
ce monument se afla acolo ? 
pietre , iarba si brazi , de sub care cei omoriti nu ne mai pot da un semn . 
ceilalti , citi mai traiesc , abia isi duc zilele . 
a mers cineva sa le ceara scuze sau sa le sarute mina ? 
ar fi gesturi mai importante decit un monument ! 
ce legatura au Razvan Theodorescu si guvernul Adrian Nastase cu lupta anticomunista ? 
nu va vine sa rideti ca actuala putere ridica un asemenea monument ? 
sau acesta e ridicat tocmai in ideea ca fosta putere merita o smetie data cu superioritate . 
" voi ati luptat , ati facut puscarie , v - ati facut de ris . 
acum va dam cu tifla . 
noi facem monumentul , chit ca n - am luptat ! " Sau acest monument se vrea un fel de gest al pocaintei , de mea culpa . 
" nu ne - am omorit cu lupta anticomunista , dar ne spalam pacatele cind mai trintim o aniversare sau un monument ! " 
mindria guvernului de a inalta un monument in cinstea unei lupte la care n - a participat mai are o fisura . 
ne costa 560.000 de euro.400.000 constructia , plus 160.000 drepturile de autor . 
e scandalos de mult . 
ne costa ca la balamuc pentru a scoate ochii populatiei ca respectam jertfe ale poporului roman , jertfe cam putine . 
si , pe linga faptul ca n - au fost multe , mai sint si ignorate , ca sa nu zic dispretuite ! 
prea o duce rau majoritatea pentru ca Razvan Theodorescu sa se fuduleasca platind drepturi de autor pe care artistii romani nu le mai incaseaza de un car de ani . 
poate ca erau destui care sa participe la o licitatie si care sa propuna o macheta pentru o lucrare de amplasat in Muntii Fagarasului ( eventual ) . 
sau ministrul nostru are un ochi de pretaluitor care stabileste la miligram orice lucrare ? 
nu e dinsul una si aceeasi persoana amestecata in alte achizitii ochiometrice in care banii publici au fost miscati cu lopata ? 
o traim si pe - asta ! 
guvernul Romaniei si ministrul sau la cultura inalta un monument pentru ce n - a fost . 
si toaca pentru asta o suma deloc neglijabila . 
Eugen Ionescu si luptatorii anticomunisti din munti rid in hohote sub iarba , iar noi traim o comedie absurda , jucata impecabil de un ministru care nu are nici macar un strop de rusine . 
