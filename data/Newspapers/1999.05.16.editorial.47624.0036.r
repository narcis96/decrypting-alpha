daca ar fi sa consideram tot ce ni se intimpla ca fiind secvente dintr - un film care se deruleaza la nesfirsit , atunci la noi s - ar vedea tot timpul un fel de " Stan si Bran " . 
in Iugoslavia se joaca tragedia , in Vest - un film de familie , iar in celelalte tari din Est - o dramoleta saracacioasa . 
dupa caderea comunismului , statele din estul Europei au vrut sa scape de miscarea artistica de masa . 
si pentru asta au schimbat urgent regimul proprietatii si au curatat institutiile lor de informatori si securisti vinovati de dramele semenilor . 
au fost doua masuri de a spune adio comunismului . 
subiectul a fost acelasi si - n Romania , numai ca povestea a luat intorsaturi diferite . 
Lustratia ( interzicerea pentru un numar de ani ca " baietii " sa nu aiba acces la responsabilitati publice ) n - a fost o mare nenorocire . 
cu citeva exceptii in care diferiti cetateni au aflat cu uimire ca au fost lucrati de cine nici nu le trecea prin minte , operatiunea s - a desfasurat in liniste . 
securistii lor au facut pliscul mic , au stat pe margine , s - au bagat in afaceri , au indurat un strop de anonimat , si societatile respective au facut pasi importanti spre normalizare . 
la ei , ca la noi , dupa zece ani , n - am facut nici un progres . 
imediat dupa caderea lui Ceausescu , multi dintre cei vinovati si - au pus masti cu castraveti , si cu fete oarecum intinerite au iesit in piata sub o alta infatisare . 
s - au pierdut pe strada , in partide , in asociatii , in forumuri , in afaceri si astazi nu - i mai recunoaste nici dracu' ! 
ceea ce despartea de trecut in celelalte tari din Est , in Romania a devenit un fel de cucerire istorica . 
totul se pierde in ceata , totul se balmajeste , nu mai stii care de unde vine , de ce face ceea ce face si incotro se duce . 
n - am reusit sa punem la cale o lege care sa ne dea dreptul sa aflam ce dosare avem . 
si ca sa n - o putem face si nici sa nu mai vrem , ca sa ni se faca greata chiar si de aceasta minima curiozitate legata de trecutul nenorocit , am transformat Legea dosarelor intr - un film cu Stan si Bran . 
ridem de ceva dureros . 
dar Stan si Bran aveau o candoare aproape divina , erau curati , naivi , dominati de placerea jocului . 
comedia pe care o jucam noi mai de fiecare data cind e vorba de lucruri grave are in ea destule secvente de grotesc , de nerusinare , de prefacatorie . 
pentru ca ce altceva putem gasi dincolo de comportamentul deputatilor care au facut din Legea accesului la dosare , promovata de Constantin Ticu Dumitrescu , o maculatura de doi lei ? 
mica secventa de drama care insemna inchiderea socotelilor cu trecutul a devenit un prilej de comedie ieftina . 
e asa de usor de citit ca in spatele diluarii legii nu se ascunde decit dorinta unora de a se proteja pe sine , impingindu - i pe altii sub reflectoarele publice . 
ce i - o fi durind pe deputati daca un notar sau un avocat , un director de posta sau de centrala telefonica au fost sau nu turnatori ? 
mi se pare normal ca sa putem afla daca au fost sau nu , dar suna idiot ca ei sa fie verificati pentru a ocupa aceste posturi . 
si daca un director de posta a fost colaborator al Securitatii , il dam jos , iar daca este informator al SRI il mutam director la o centrala digitala mai importanta ? 
alesii natiei au preferat stilul romanesc de a ride pe un subiect pe seama caruia putem face destul haz , dar care nu se inchide decit printr - o abordare ceva mai serioasa , dublata de o generozitate exemplara . 
or , nu despre asta e vorba . Deputatii au trimis speta in derizoriu , crezind ca scapa , dar fara sa - si dea seama ca prin modul in care au procedat ne obliga sa ne intrebam , cum Dumnezeu au ajuns acolo , de unde vin , cita minte au , ce trecut cara in biografiile lor ? 
si mai ales , ce anvergura de genunchiul broastei au , nu doar in acest caz , ci in toate ? 
si raspunsul il avem cu virf si indesat . 
ce putem face in fata unei asemenea comedii proaste jucate in Camera Deputatilor ? 
sa ridem si noi ! 
in fond , ce mare brinza a fost Legea dosarelor in celelalte tari din Est ? 
noi putem fi originali , putem juca tontoroiul pe trecut , cu conditia ca bilciul sa se desfasoare pe obrazul tuturor si sa nu se mai poata face nici o distinctie intre cine a fost si cine nu . 
sa continuam acest spectacol de tara vesela , in care " arta " deriziunii domina chestiunile grave , in care Stan si Bran , intre doua batai cu frisca , mai cistiga o licitatie , mai intra intr - un partid , mai iau un credit de la banca , mai pun un var la primarie , mai tin un discurs in parlament pe ideea ca mai lupta nitel cu gura pentru binele poporului . 
filmul continua pina la vlaguirea totala a spectatorilor . 
