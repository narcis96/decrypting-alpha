Moscova e un fel de alta planeta . 
din cauza tarilor , a comunismului , a miilor de kilometri ce se intind dincolo de ea , a mujicului lipit de sinul Maicii Rusia , a structurilor KGB , a fabuloaselor bogatii de sub blana padurilor siberiene . 
Moscova e capul ursului neimblinzit de secole , e lumea milionarilor in dolari amestecata cu blocurile sovietice , a masinilor de lux pierdute printre Volgi si Lada de pe care praful plinge cu lacrimi groase . 
cite un camion batrin si ruginit crapa in trafic , si zeci uneori sute de masini asteapta la rind o minune . 
soferul sta in cabina si dezleaga careuri , insensibil la frig si la ninsoarea murdara . 
Moscova e un pol politic al lumii contemporane in care se vorbeste o cu totul alta limba . 
nu respecta nici un canon ideologic , nu seamana cu nici o forma de democratie , nu reactioneaza la stimuli obisnuiti . 
uneori isi este siesi suficienta , alteori se alatura politicii mondiale pentru ca , in cel mai neasteptat moment , sa o blocheze cu un " niet " apasat si definitiv . 
in acelasi timp , puterea rusa traieste cu o obsesie care amuteste tot . 
banul . 
la Moscova , un principiu poate fi strivit ca o musca , in timp ce eficienta e la un pas de a infrunta si credinta in Dumnezeu . 
e o lume dominata de alte reguli , de alt limbaj , cu alte legi nescrise si de care politica romaneasca nu s - a putut apropia in ultimii 12 ani . 
Rusia a reprezentat marea spaima de trecutul romanesc imediat si indepartat . 
numai temerarii au avut curajul sa incerce afaceri pe acolo . 
multi au pierdut si au disparut ( unii fara urma ) . 
foarte putini au izbutit sa supravietuiasca , intelegind si secretele misteriosului mecanism al banului rusesc . 
cit despre politica , ea n - a functionat decit pe post de prejudecata . 
rusii par a zimbi ingaduitori fata de democratia romaneasca . 
elita de la Bucuresti a ramas cu privirea fixata spre occident , fara sa - si dea seama ca admiratia ei fata de democratiile clasice incarca nota noastra de plata in favoarea Rusiei . 
romanii s - au batut sa obtina bani si credibilitate in Vest pentru ca , pina la urma , sa plateasca astfel enorma datorie catre Moscova , unde livrarea  gazelor se termina cu un obsedant " davai " ( " dati " - bani , bineinteles ! ) . 
poate ca drama Romaniei in acesti 12 ani vine de la faptul ca n - a stiut cum sa trateze cu Rusia . 
n - a dialogat , n - a comunicat , n - a cooperat . 
calatoria lui Radu Vasile la Moscova n - a depasit dimensiunea anecdotica . 
Pactul Ribbentrop - Molotov , Tezaurul si Tratatul bilateral au functionat ca niste borne pe o granita infricosatoare . 
abia acum , dupa vizita lui Adrian Nastase , Romania a ajuns la un pas de a intelege ca vechiul stil sovietic de a face politica nu mai exista . 
inainte , politica facea pirtie pentru economie . 
fixa reperele si regulile . 
restul se executa . 
mesajul calatoriei de o zi a premierului e unul simplu . 
politica Rusiei ramine una pe picior mare , de pol al lumii contemporane , cu care arareori putem interfera . 
in schimb , parteneriatul economic tine doar de comunicare , aminata atitia ani . 
acesta mi se pare cistigul cel mai important al celor 12 ore petrecute de premierul roman in cea mai stranie capitala a lumii de azi . 
p . S . De ce nu s - a intilnit Adrian Nastase cu Vladimir Putin ? 
nu stiu ! 
e si complicat de raspuns . 
dar ne - am putea gindi inclusiv la o ezitare a Moscovei de a da un raspuns clar la intrebarea cine este principalul interlocutor in Romania ? 
