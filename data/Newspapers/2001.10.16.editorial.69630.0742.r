pe masura ce afli tot felul de lucruri aberante iti vine sa o iei razna , sa te lasi pagubas sau sa fugi undeva in munti . 
nu ne - a fost de ajuns ca Ion Caramitru , pe vremea cind era ministru al culturii , a achizitionat o lucrare mai modesta a lui Constantin Brancusi , platind pentru ea aproape o jumatate de milion de dolari . 
tehnica de a scoate bani din buget pentru opere de arta a fost preluata si de Razvan Theodorescu . 
el a cumparat de la un prieten al sau , cetatean german , o alta lucrare de Constantin Brancusi - Cap de copil . 
s - a si grabit sa o plateasca , desi lucrarea era revendicata de altcineva si a inceput un proces . 
pentru a nu pierde ocazia , ministrul a platit cunostintei sale jumatate din suma , pentru cealalta jumatate asteptind decizia instantei . 
si el , si Ion Caramitru au achizitionat doua opere de arta si nici una dintre ele nu face mai mult de 100.000 de dolari . 
aventura nu s - a oprit aici . 
zilele trecute , Razvan Theodorescu a anuntat o alta lovitura . 
ca va plati 450.000 de dolari pentru doua tablouri . 
un ulei intitulat Padurea de fagi de Ion Andreescu si un pastel Alecu Literatu de Stefan Luchian . 
asa , ca dintr - o intimplare , proprietarul celor doua tablouri e un alt apropiat al sau si coleg de la Academia de Arte Plastice , pictorul si profesorul Zamfir Dumitrescu . 
pentru cei care nu cunosc piata de arta , ar trebui adaugat ca o asemenea suma astronomica nu s - a platit niciodata in Romania pentru achizitionarea vreunei lucrari a unui artist plastic roman . 
la toate licitatiile tinute pina acum , in 11 ani , cel mai scump tablou achizitionat vreodata ( un Grigorescu ) a atins suma de 57.000 de dolari . 
de aici pina la 450.000 de dolari e o distanta enorma pe care o pot parcurge doar iresponsabilitatea si excesul . 
un pastel de Stefan Luchian se vinde in oras la preturi cuprinse intre 2.000 si maximum 5.000 de dolari . 
atunci , de unde o asemenea supraevaluare ? 
ca si in cazul lucrarii Cap de copil , achizitionata in mare graba de Razvan Theodorescu , si de data aceasta a existat cineva care a spus ca ar fi dispus sa ofere cu 200.000 de dolari mai mult . 
adica 650.000 ! 
ori piata de arta din Romania a luat - o razna rau de tot , ori ceva nu e curat . 
chestiunea e alta . 
nu sint destui bani pentru salariile unor lucratori de muzeu , nu sint bani nici pentru becuri , dar sint sume de nevisat pentru un colectionar de arta , pe care ministrul Razvan Theodorescu le accepta cu usurinta . 
dintr - o iubire nesfirsita fata de arta sau din interes ? 
noua ne miroase a un fel de Caritas sau FNI cu opere de arta ! 
bani din bugetul public scosi cu o lejeritate paralizanta . 
ca Razvan Theodorescu a prins gustul unor asemenea achizitii nu mai incape indoiala . 
socul vine de la premier . 
Adrian Nastase este un colectionar de arta ( a si participat cu tablouri la unele expozitii ) si detine lucrari artistice ( unele dintre ele nu neaparat autentice ) . 
poate primul - ministru , cunoscind saracia bugetului si pretul real cu care se vind maestrii picturii romanesti , sa accepte o asemenea cheltuiala ? 
cum banii nu s - au dat inca ( se discuta despre o achitare in rate a sumei ) , nu ne ramine decit o intrebare . 
stie Adrian Nastase despre aceasta operatiune ? 
si daca stie , in ce masura este implicat ? 
