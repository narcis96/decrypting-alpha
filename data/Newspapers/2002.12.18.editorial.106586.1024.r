e clar . 
discutia dintre Ion Iliescu si Adrian Nastase , referitoare la alegerile anticipate , a limpezit lucrurile . 
schimbarea atit de necesara dupa invitatia de la Praga si dupa stabilirea termenului pentru integrarea in Uniunea Europeana s - a umplut de singe . 
vom avea parte de o remaniere , dar restul traseului pina in 2004 va fi parcurs cu cei mai tari . 
nu neaparat si cei mai curati . 
se evita astfel intilnirea cu electoratul . 
iar cei care vor ramine dupa " scuturare " se vor misca precaut , cu spaima ca o greseala i - ar putea scoate de pe liste . 
ca urmare , in urmatorii doi ani vom avea o viata politica in ritm pis - pis . 
si fara socuri . 
de unde se intelege ca reforme vor fi cit poate suporta un iepure . 
ne vom concentra pe combaterea saraciei . 
si cum o tot combatem de 12 ani , de buna seama ca celor de la putere li se vor ingrosa mijlocul si ceafa . 
vom intensifica anticoruptia cu aceiasi oameni corupti . 
vom face planuri - model si vom scrie : termen permanent , raspunde ministerul cutare . 
sau Gogu din Patirlagele . 
adica nimeni . 
vom pastra conditiile necesare unei cresteri economice sustinute si stabile , de parca am fi chiori si n - am vedea ca toate cele despre care se scrie ca urca de fapt coboara si toate cele la care se promite o scadere ascund o crestere . 
cind se spune ca asistam la o crestere a veniturilor e clar . 
ele scad . 
cind se invoca o scadere a preturilor si a impozitelor , ele urca . 
in ce priveste reforma administratiei , veselia e totala . 
dupa ce s - au impanat structurile statului cu tot felul de martafoi , la doi ani de la guvernare ni se spune ca - s prea multi . 
nu e mai logic sa recunoastem ca in 2000 am inceput prost ? 
am facut un aparat cit armata lui Hanibal si acum , cind e decimata , zicem ca o intarim prin lasarea la vatra . 
cine raspunde pentru banii aruncati pe fereastra pentru toti acestia ? 
Vasile si Gogu , nenorocitii ! 
de ce ? 
pentru ca n - au fost indeajuns de vigilenti ! 
nu s - au prins care sint prioritatile ! 
n - au dat cu flit imbuibatilor politici din chiar prima zi . 
abia acum sint chemati sa plateasca si pentru " optimizarea circuitelor si imbunatatirea structurilor administratiei " . 
e clar ! 
  schimbarea pe care o asteptam cu totii dupa o toamna politica fierbinte s - a umplut de singe . 
ea se va face tot tovaraseste , catinel , ca sa nu se zgiltiie sinapsele politicienilor , ale consilierilor prezidentiali , ca sa nu se supere baronii locali , ca sa nu tuseasca toti cei care au cotizat si risca sa ramina fara coledzi ! 
vom munci la modificarea Constitutiei si ne vom concentra pe sarcinile date de presedintele tarii pentru simplul motiv ca el considera necesar . 
el nu suporta hopurile , alegerile anticipate , ceapa de apa , generalii ramasi pe drumuri si progresul rapid . 
toate astea ii provoaca ameteli ca si datul in ringhispir . 
e clar ! 
scena politica romaneasca isi continua mersul leganat si adormitor . 
vom ajunge noi la un PIB si la un salariu mediu acoperitor pentru preturile din Europa cind o ajunge melcul la Bruxelles . 
si vom avea parte de o alta abordare cind ne - om vedea ceafa . 
tot cu Mitica Iliescu , tot cu amiralul Cico , tot cu Dan Iosif , tot cu baronii . 
cei batrini in spatele presedintelui , cei tineri in spatele primului - ministru , incolonati pe doua rinduri . 
si cind ultimul dintre mosnegi va ajunge cu mintea la Bruxelles sau la Paris , cind ultimul general fidel va trece in rezerva , cind si ultimul cont va fi plin , atunci va incepe schimbarea . 
adica peste citiva ani . 
iar de vorbit si de dat cu parerea , gata ! 
s - a terminat ! 
" alegerile anticipate nu sint o prioritate pentru Romania in momentul de fata " . 
adica ne continuam lalaiala ca sa nu ne iesim din ritm ! 
