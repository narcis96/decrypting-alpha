Mircea Dinescu ramine mai imprevizibil ca vintul . 
poet de notorietate , personaj " la ravulutie " , ziarist cu limba spurcata cum n - a mai fost nimeni de la Arghezi si Eugen Barbu , fostul Baudelaire roman a fugit in agricultura . 
si unde ? 
la Cetate , aproape de Maglavit , unde Dumnezeu " umbla fara viza Schengen prin Romania " . 
putini isi mai amintesc ce a fost Cetate , acum o localitate oarecare de pe malul Dunarii , scapatata ca si Buziasul . 
Cetate a fost unul dintre cele mai tari porturi cerealiere la Dunare . 
toate grinele din sud - vestul Romaniei plecau pe vapoare sau pe slepuri spre mare sau spre inima Europei . 
Portul a murit o data cu razboiul si cu colectivizarea agriculturii , cedind pozitia de asezare celebra Maglavitului lui Petrache Lupu ( un cioban amarit care vorbea cu Dumnezeu ) . 
Mircea Dinescu a ajuns prin acele locuri dintr - o intimplare , o data cu lansarea cartii unui prieten . 
si s - a hotarit peste noapte sa devina agricultor . 
si - a vindut actiunile de la Academia Catavencu , a cumparat tractoare si unelte , a arendat pamint si s - a apucat de reconstruirea vechii cladiri a portului cerealier de la Cetate . 
numai ca Mircea Dinescu , dincolo de aventura sa spirituala , a descoperit conditia dramatica de taran . 
geaba a investit bani pe care un taran roman nu izbuteste sa - i adune in patru vieti . 
tot la o mustata de paguba a ajuns . 
mai mult , traind la tara , nebunaticul poet , fascinant in discutiile sale televizate , a fost pus in fata aceleiasi neputinte ca si bietul taran . Cumperi saminta , ingrasaminte , motorina , cheltuiesti zile de truda si , la urma , cind e sa schimbi hambarele pe bani , te alegi cu mai putin decit ai cheltuit . 
plus zilele muncite , pe care nu ti le mai intoarce nimeni ! 
traind la tara , Mircea Dinescu i - a cunoscut si pe agronomii satelor din Cimpia Dunarii , cei care au fost motoarele agriculturii socialiste . 
unii erau resemnati , altii , mai ai dracului , si - au pus si ei pielea la saramura , au strins bani , au luat credite , au girat cu case si masini , si au incercat o mica afacere cu indeletnicirea de veacuri a romanilor . 
si acestia , cu toata stiinta lor , au ajuns un fel de frati ai lui Mircea Dinescu . Adica pe buza falimentului . 
Mircea Dinescu nu e academician , dar are o minte sclipitoare . 
si - a dat seama ca de unul singur nu poate face nimic . 
si s - a gindit sa - i adune pe taranii si pe agronomii din Dolj . 
ne stringem si facem galagie , zice poetul . 
si daca nu se misca nimic , ii ajut pe taranii din Romania sa se adune si sa - i preseze pe politicieni . 
specialistii din agricultura dau faliment , in vreme ce politicienii il gestioneaza . 
Mircea Dinescu n - a apelat nici la ministrul de resort , nici la Trita Fanita . 
despre ultimul zice ca reprezinta doar " tagma intermediarilor si profitorilor " . 
in schimb , vineri , va fi insotit de Petre Roman . 
politician istet , liderul PD s - a " lipit " si el de aceasta miscare pe care o incearca Dinescu . 
cind am citit comunicatul de ieri , am crezut , in primul moment , ca Mircea Dinescu incearca o apropiere de un partid . 
simpla iluzie ! 
nu cred ca poetul revolutionar si pamfletar va merge vreodata pe mina unui partid dintre cele cunoscute . 
in schimb , capabil sa se aprinda si sa contamineze , el poate aduna in jurul sau taranii , poate chiar sa puna bazele unui alt partid taranesc si sa ia piinea de la gura PNTCD . 
niciodata nu stii ce se poate naste din frumoasa nebunie a unui artist pursinge . 
ar fi chiar amuzant sa - l vedem pe Mircea Dinescu trezind sau ridicind taranul roman si miscind valuri amenintatoare spre politicieni . 
mai in gluma , mai in serios , energia teribila risipita in atomi prin satele romanesti poate intra in starea de fisiune daca o " capsa " ca Mircea Dinescu detoneaza la momentul potrivit . 
caci oricita politica i - am susura taranului la ureche , nimeni nu va reusi sa - l convinga ca e cinstit , logic si economic ca pretul motorinei , ingrasamintelor si uneltelor sa creasca de cinci ori , iar cel al recoltelor numai de doua . 
oriunde ar duce nabadaile lui Mircea Dinescu pe care nu - l putem vedea mosier , dar nici taran sarac , ele nu vor face decit bine taranului roman . 
vocea lui , chiar impanata cu metafore , se va auzi pina in ficatul politicienilor . 
