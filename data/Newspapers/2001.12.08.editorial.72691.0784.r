slava Domnului ! 
mai sint citeva zile si ne putem socoti scapati de una dintre obsesiile care dureaza de mai mult de o jumatate de secol ! 
guvernul Adrian Nastase primeste o mare bila alba . 
in acelasi timp , guvernarea precedenta si cei doi premieri , Victor Ciorbea si Radu Vasile , se aleg cu inca un blam . 
ce n - au facut ei in patru ani au izbutit " neocomunistii " in mai putin de unul . 
adevarul e ca guvernul Nastase si , in special , ministrul de interne , Ioan Rus , au luat problema in serios si au rezolvat multe dintre conditiile impuse de tarile Uniunii Europene . 
chiar daca nu le - au indeplinit in proportie de suta la suta , au demonstrat o preocupare constanta si progrese reale . 
au adaptat legislatia , au inceput procesul de securizare a granitelor , a pasapoartelor si , din aproape in aproape , au trecut hopul . 
votul din Consiliul Ministrilor de Justitie si ai Afacerilor Interne din Uniunea Europeana e si o lectie despre modul in care Romania poate trece un examen international . 
se formuleaza scopul , se evalueaza corect conditiile care trebuie indeplinite , se repartizeaza responsabilitatile , se bifeaza una cite una si , in final , succesul este sigur . 
cam asa ar trebui procedat si in cazul candidaturii pentru NATO . 
Identificate punctele in discutie , impartite responsabilitatile si fixate termenele . 
si , atunci , nu mai avem a ne vaicari de obstructii , rea - vointa sau  sa cautam alte explicatii trase de par . 
stirea de ieri e pe buzele tuturor ! 
cit racoreste orgoliul romanilor si cit le da o sansa in plus nu mai are rost sa discutam . 
in acelasi timp , semnalul dat de Uniunea Europeana poate fi luat si ca un mic credit politic . 
nu doar pentru guvernul Adrian Nastase , ci si pentru Romania in general . 
am putea spune ca e chiar o recompensa , in ideea ca renuntarea la vize incurajeaza reformele si accelereaza procesul de integrare euroatlantica . 
in acelasi timp , ar fi pacat ca populatia sa inteleaga ca a venit vremea nesfirsitelor plimbari europene . 
conditiile de plecare sint mai dure decit pentru bulgari ( dezavantajindu - i mai ales pe cei fara dare de mina ) , iar excesele , navala prosteasca , hoinareala insotita de infractiuni ne pot mentine in pozitia de tara - problema a continentului . 
sa speram ca nu vom avea parte de scandaluri spectaculoase , ca romanii nu vor tine prima pagina a ziarelor vestice si nu vor deschide jurnalele televiziunilor . 
ridicarea vizelor , pe linga faptul ca ne faciliteaza contactul si cunoasterea democratiilor europene , mai genereaza un fenomen . 
incet , incet , romanii harnici si seriosi , cei inteligenti si profesionisti isi vor gasi de lucru pe aiurea . 
vor cistiga bani si prin alte locuri si , implicit , ii vor obliga pe angajatorii din tara sa ii priveasca cu mai mult respect . 
multe alte noutati nebanuite vor aparea in procesul de apropiere a Romaniei de Uniunea Europeana . 
dar un singur lucru e cert . 
toate cele bune nu vor insemna decit munca , munca si iar munca . 
si in strainatate , si acasa , si dimineata , si seara , si primavara si iarna . 
Romania a scapat de o obsesie enervanta . 
a cistigat un drept si o recompensa . 
dar este inca departe de a putea sustine ca a trecut gardul care o separa de Europa occidentala . 
