raportul prezentat de Mugur Isarescu in parlament a fost un act de complezenta publica . 
celebrul raport american despre starea natiunii a devenit , in varianta dimboviteana , " ce facuram noi in zece luni " . 
Mugur Isarescu nu putea sa - si deconteze guvernarea in decembrie . 
atunci n - ar mai fi interesat pe nimeni . 
in noiembrie va fi paruiala electorala . 
singura solutie pentru a se prezenta in fata legislativului era acum , cind toata suflarea politica isi face socoteli . 
drept pentru care am asistat la o situatie de un comic irepetabil . 
primul - ministru a fost acuzat de chiar partidele care compun coalitia . 
ele au dat oamenii pentru guvern , ele au numit si au retras demnitari , si tot ele i - au pus premierului in circa situatia in care ne - au adus . 
coalitia sfirseste astfel intr - un penibil de antologie . 
il incrimineaza pe cel pe care l - a adus , dupa lungi insistente , ca pe un salvator . 
acum si liberalii , si pedistii se leapada de el ca de o paguba . 
Castelasul din betisoare se naruie incet - incet . 
probabil ca , in urmatoarele saptamini , guvernul va ramine in grija secretarelor si a paznicilor . Toti prin campanie , toti pe la partide si pe la interese . 
peisajul va arata ca locul in care s - a prabusit un avion . 
obiectul , adica guvernul , nu mai seamana cu nimic . 
ici , colo , cite o bucata , cite o propozitie , cite o reactie . 
si multa suferinta ! 
putea fi facut acest guvern sa zbirniie ? 
eu zic ca nu ! 
atita vreme cit Mugur Isarescu nu si - a putut aduce oamenii , cit am avut de - a face cu ministri numiti de partide , rolul sau a fost doar de barcagiu de salvare . 
atita doar ca Mugur Isarescu a fost un barcagiu sau un pilot fricos . 
n - a putut sa domine partidele , sa le puna la respect si sa impuna un comportament coerent . 
a crezut ca poate supravietui in jungla cu atitudine de iepuras . 
n - a pus piciorul in prag , n - a dat de pamint cu nimeni , nu i - a trimis pe sefii de partide la plimbare . 
a topait printre ei in speranta ca nu - l va supara pe nici unul si ca va reusi sa scoata ceva dintr - o adunatura care nu era nici echipa , nici orchestra , nici echipaj , nici macar turma ascultatoare . 
n - a reusit nici sa tina inflatia sub control , nici sa continue reforma . 
probabil ca acum premierul isi da seama ca s - a aventurat sperind ca va armoniza caractere incompatibile , experiente politice contradictorii si interese materiale de neimpacat . 
nici nu avea cum sa iasa mai onorabil . 
poate doar daca ar fi jucat sinucigas , daca l - ar fi tinut cureaua si nervii sa infrunte aceasta adunatura . 
or , se vede ca nu este el omul pentru astfel de miscari socante . 
in plus , a dus in spate handicapul de a fi fost propus de o forta politica in accelerata pierdere de capital politic . 
pe cine sa conteze , cita vreme si lui ii era teama ? 
cresterea exportului , reducerea inflatiei ( nu atit cit isi propusese ) , reluarea cresterii economice ( incet , ca iarba ) si redactarea Strategiei Nationale de Dezvoltare Economica sint niste bile albe , dar nu suficiente pentru a lasa electoratului o senzatie distincta de redresare . 
dimpotriva , Mugur Isarescu a dat impresia ca ezita si ca se teme . 
Ezitarea lui s - a vazut si la acceptarea pozitiei de premier , si la inscrierea in cursa pentru presedintie . 
ba , si in atitudinea fata de FNI . 
mult prea precaut fata de " greutatea " celor implicati in dezastrul FNI , Mugur Isarescu a lasat totul pe seama altor institutii , si acum risca sa fie perceput drept unul dintre cei responsabili , legaturile sale cu toata tarasenia fiind mai mult decit secundare . 
la raportul prezentat in parlament , premierul n - a facut decit un exercitiu de incasat . 
faptul ca a primit cu eleganta loviturile , chiar si de la parteneri , e de natura sa genereze doar exclamatii de tipul , e un om civilizat . 
dar pentru foarte multi , prestatia din parlament a insemnat descoperirea ca Mugur Isarescu nu e un luptator . 
daca va continua in acelasi stil , sansele sale in alegeri se vor dilua pe nesimtite . 
politic vorbind , coalitia si guvernarea s - au incheiat . 
acest raport pune capat unei caderi pe care nimeni , nici in visele cele mai urite , nu si - o imaginase atit de trista . 
de acum incolo va fi numai campanie electorala ! 
Dumnezeu cu mila ! 
