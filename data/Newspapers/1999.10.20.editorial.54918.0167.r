cit este el de antipatic si antivedeta , Dudu Ionescu n - a avut parte de prea multe belele cu mass - media . 
ba , dimpotriva , as zice . 
pentru modul in care a debutat si i - a spulberat pe mineri la Stoenesti si pentru inceputul de reforma din politie , chiar s - a bucurat de opinii favorabile . 
nici din minister , nici din politica nu i - a suflat nimeni in ciorba , iar ziarele au salutat fermitatea citorva dintre deciziile sale . 
iata de ce propunerea lui de a majora pedepsele pentru ziaristi e cu atit mai surprinzatoare . 
cum nici gaina nu ciriie fara motiv , initiativa ministrului de interne trebuie sa aiba si ea o cauza . 
deci , ce sa fie , ce sa fie ? 
o fi primit ministrul vreo statistica , facuta pe betisoare de un politist matematician , conform careia numarul " delincventilor infiltrati in mass - media " ar fi principala cauza a cresterii fenomenului infractional ? 
se poate ! 
dar , oricit de multe betisoare gresite o fi pus ofiterul respectiv , tot nu se poate sa - i fi scapat ministrului ca beleaua nu vine de la cei cu pixul si microfonul . 
s - or fi apucat coloneii si generalii " pictati " de ziare sa se plinga la ministrul lor si i - or fi zis , dom' ministru , scapa - ne de " delincventii astia infiltrati in mass - media " ca ne maninca zilele ! 
nu mai putem lua spaga de ochii lor , nu mai putem tine ibovnice , nu mai putem invirti si noi un ban la contrabanda ! 
chiar daca asemenea ginduri circula prin scafirliile unor ofiteri superiori , tot nu cred ca au avut curajul sa iasa la raport si sa - i zica asa ceva sefului lor . Riscau sa le - o taie scurt si sa - i trimita la patrulare . 
si atunci , de unde sa apara o asemenea idee epocala in strategia lui Dudu Ionescu ? 
nu cumva i - o fi ciripit o pasarica ? 
trecea voioasa prin vazduh si a poposit pe o crenguta cu neuroni a ministrului nostru si i - o fi zis , dom' ministru , daca nu bagi spaima in ziaristi , te - ai ras ! 
ai vazut ce ti - au facut la Brasov cind au iesit bandele pe strazi ? 
te - au dat cu capul de pereti si te - au luat in bascalie ca nu esti in stare sa faci liniste intre derbedei ! 
Delincventii astia de ziaristi or sa vina sa spuna si cine - i corupt in politie , si ce afaceri acopera gradatii , si ce golanii faceti voi in PNTCD . 
n - o sa poti sa le astupi gura ! 
iar de suflat obiectul muncii , adica de temperat infractiunile , contrabanda si aranjamentele , nu - i chip . 
asa ca singura solutie sa poti spune ca situatia s - a imbunatatit e sa bagi frica in animalele astea de ziaristi ! 
si pasarica a mai ciripit de doua ori , adaugind , pedeapsa marita prinde bine in campania electorala , si , cit e el de tacut si de ciufut , Dudu Ionescu s - a dus repede la taranisti si la liberali , si le - a zis , baieti , am o idee cum sa bagam frica in ziaristi si sa iesim cu succese la electorat . 
pur si simplu marim pedepsele pentru calomnie ! 
ce daca aia de la Consiliul Europei zic sa le diminuam ? ! 
ce stiu ei ? 
Romania e alta gisca in alta traista . 
si acum e intr - a noastra ! 
si taranistii , si liberalii au zis , bravo , Dudu ! Baga - i la racoare . 
nu ziaristii au venit si - au zis ca umbla de zor dupa camionul cu turnatorii facute de Mircea Ionescu - Quintus la Securitate ? 
nu l - a apucat pe venerabilul adormit semnatul unui proiect de lege pentru acreditarea profesionala a ziaristilor ? 
nu vor si taranistii sa scape de gura sparta a astora mici si rai ? 
ia sa treaca si ei prin puscarii , sa vada cum e viata pe acolo , si pe urma sa vina sa faca galagie ! 
si uite asa a aparut propunerea lui Dudu Ionescu . 
el a ramas singur la inaintare , dar ideea vine de departe . 
din chiar subconstientul coalitiei . 
daca ministrul ar fi fost sincer preocupat de imbunatatirea legislatiei privitoare la libertatile de exprimare , ar fi facut primul gest de sorginte democratica : ar fi propus comunitatii jurnalistilor un proiect si ar fi declansat o dezbatere . Nu ! 
ministrul taranist cu prestatie onorabila ( in ciuda faptului ca domeniul sau de activitate reclama si acum instaurarea unor masuri exceptionale pentru protejarea sigurantei cetateanului ) vine si vorbeste despre transparenta , in vreme ce el se zbate sa mareasca pedepsele pe sest . 
ceva ma face sa cred ca intre proiectul inaintat la Senat de trei senatori si propunerea lui Dudu Ionescu exista o strinsa legatura . 
undeva in umbra , unde se mai negociaza strategii , s - a hotarit sa se termine cu galagia din presa . 
nu putem face campanie electorala , nu putem face un ban , nu putem face nimic ! 
iar pentru populatie zicem ca prindem hoti , si nimeni nu - si da seama ca punem laba pe ziaristi ! 
