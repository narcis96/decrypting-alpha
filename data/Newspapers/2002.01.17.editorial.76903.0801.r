nebunia creste in fiecare zi ! 
suna cineva si zice ca Sorin Ovidiu Vintu a plecat din tara . 
suna altcineva si spune ca Vintu e la Marius Tuca , inregistreaza emisiunea care era programata sa se difuzeze aseara . 
vine un reporter cu o copie dupa un bilet la ordin emis de o firma a lui Vintu pentru zece miliarde de lei . 
biletul e garantat de alta firma , care detine casele lui Sorin Ovidiu Vintu , si Mihai Iacob cere executarea silita . 
pe alta filiera ne parvine o copie dupa un contract intre Sorin Ovidiu Vintu si Mihai Iacob , incheiat in 1995 . 
suma imprumutata : 16,5 milioane de dolari ; ultima rata in 2006 . 
pai , n - a declarat domnul Iacob ca il cunoaste pe Vintu doar de anul trecut , cind au negociat vinzarea ziarelor ? ! 
sa - i ia naiba ! 
nici unul nu spune adevarul . 
" adapteaza " de sting . 
un alt coleg vine cu extrasul din baza de date a Registrului Comertului . 
Nicolae Vacaroiu , Serban Mihailescu , Octav Cozmanca , Gheorghe Oana ( secretar de stat la Finante ) au si ei o firma - FINECO . 
si e moarta , dar BID , banca lui Sorin Ovidiu Vintu , a cumparat 20 la suta din actiuni in respectiva societate . 
lui Nicolae Vacaroiu i s - o fi taiat curentul exact la siguranta de pe sira spinarii . 
pe ceilalti " actionari " nu poti sa - i gasesti . 
in calculatoare intra Raportul Armagedon II . 
incercam sa verificam adresa pe Internet . 
nu exista . 
a fost desfiintata imediat dupa expedierea unui lung sir de informatii despre afaceri si suspiciuni legate de premierul Adrian Nastase . 
nu pare sa fi fost opera unui amator sau a unui prost . 
Adrian Nastase a fost la decernarea unui premiu . 
cu o seara inainte a mai luat un premiu . 
cineva " a tras " cu acest raport la o tinta clara . 
de la Palatul Victoria nu vine nici o replica . 
incerc sa vorbesc cu diferiti cunoscuti . 
ce parere aveti de nebunia asta ? 
creste , dar nu stiu unde se duce ! 
un destept de la Comisia de Control al SRI zice ca presa este de vina . 
ca din cauza asta n - o sa intram in NATO . 
omul nu vede cum apar documentele si legaturile dubioase . 
nu realizeaza cum cad , unul dupa altul , numele unor oameni politici . 
parca e un joc de popice , puse toate pe interese sau pe pachete cu bani . 
un lucru e clar . 
nebunia e totala ! 
alte si alte dovezi ies la iveala , si atmosfera se incarca periculos . 
ce mai conteaza ca , alaltaieri , Delegatia PSD a anuntat infiintarea Parchetului National Anticoruptie cind , ieri , deputatii PSD dintr - o comisie au respins o propunere de lege prin care faceau incompatibila calitatea de consilier intr - o primarie cu cea de actionar la o firma care face afaceri cu " organul local " . 
s - ar vrea anticoruptie , dar nu mai e cu ce si cu cine ! 
asta inseamna ca fenomenul continua . 
coruptia infratita cu anticoruptia . 
se prefigureaza un iures care poate matura totul . 
daca va continua in acelasi ritm , ne - am ars . 
si , mai ales , daca doua - trei institutii ale statului capoteaza sau sefii lor baga capul in nisip si se fac ca nu simt tensiunea plutind in aer . 
Colac peste pupaza , mai apare si stirea ca Sorin Ovidiu Vintu va intra in politica ! 
asta da , aiureala ! 
astept cu nerabdare vestea ca pagubitii FNI stau la coada sa obtina carnetul de membru al Partidului Popular . 
nu rideti , ca toata atmosfera aceasta tragicomica poate exploda mai rau ca o bomba atomica ! 
