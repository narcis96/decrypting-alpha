trebuie ca directorul unui teatru de papusi sa fie membru PSD ? 
dar administratorul unui cimitir ? 
( povestea asta a facut mare zarva pe vremea CDR . 
prima tentatie este sa spunem , ce prostie ! 
si chiar este . 
numai ca ai nostri concetateni pripasiti prin politica nu gindesc chiar asa . 
si daca la teatrul de papusi se pune in scena o piesa cu Pinocchio , si figura acestuia e realizata in asa fel incit sa semene cu vreun potentat al zilei ? 
nu ar fi un mod in care s - ar putea face " misto " ( scuzati termenul , dar cam asa gindesc cei in cauza ) de actuala putere sau de falnicii sai reprezentanti ? ! Si la cimitir e la fel . 
si eternitatea ar putea fi speculata politic . 
sa zicem ca nu stiu care prefect sau presedinte de organizatie isi da obstescul sfirsit . 
daca postul de director sau de administrator al cimitirelor din oras e detinut de unul din opozitie , si acesta hotaraste ca " fala judetului " nu poate fi ingropat decit la margine , linga gard , unde se afla singurul loc liber , ce ne facem ? 
e politic sau nu ? 
sau daca moare soacra primarului si nu - i gaseste loc mai in fata ? 
o pune , de exemplu , linga " neidentificati " ? 
va dati seama ce nenorocire ! 
oamenii puterii , indiferent care este ea , nu pot muri oricum si nu se pot odihni linga oricine . 
in fata au fost in viata , in fata tre’ sa fie si dupa moarte ! 
doar n - or lasa locul unor sarantoci sau adversarilor ! 
si atunci , te trezesti ca partidul la putere vrea sa controleze , cel putin patru ani , cum si in ce ordine se imparte eternitatea . 
la fel si in fotbal ! 
noi zicem ca Popescu de la Clubul X da un gol frumos , iar echipa cistiga campionatul sau cupa , le invinge eventual pe detinatoarele acestor titluri sau , in cel mai rau caz , nu retrogradeaza . 
foarte frumos . 
avem un campionat palpitant . 
cine e pasionat merge la stadion , se relaxeaza , se emotioneaza sau chiar se infurie . 
si pe urma chibiteaza in parc sau in piata centrala a orasului . 
ei bine , nu e chiar atit de simplu cum ni s - ar parea noua , spectatorilor de rind . 
daca Popescu da gol si echipa cistiga nu avem de - a face doar cu o performanta sportiva . 
e si performanta politica . 
pai cine s - a ocupat de echipa ? 
cine a gasit pe la firmele de stat si pe la particulari banii de sponsorizare ? 
cine a vorbit pe sus pentru ca echipa sa nu fie furata ? 
cine a vopsit stadionul ? 
noi , tovarasi ! 
noi ne ocupam ca locuitorii din orasul cutare , daca au salarii mici sau sint someri , sa aiba macar un strop de distractie . 
nu le oferim noi algocalminul pentru cancerul pe care il traiesc ? 
asa ca trebuie sa va fie foarte clar un lucru . 
cind populatia din Galati sau Constanta , din Craiova sau din Brasov striga " gooool ! 
" si aplauda , trebuie sa intelegeti ca un procent din entuziasm se adreseaza si partidului care o ajuta , prin reprezentanti . 
nici nu inteleg cum Marius Stan ( al carui interviu apare azi in ziarul nostru ) si - a putut imagina ca poate sa fie presedinte al clubului de fotbal din Galati fara sa fie membru al partidului de guvernamint ? 
cum o sa faca el rost de fonduri si cum o sa dea jucatorii sai gol fara sa reprezinte puterea ? 
si la discutiile despre fotbal , la judet , la prefectura sau la primarie , ce sa caute el fara sa fie membru de partid ? 
va dati seama cit de mult i - ar incurca pe ceilalti ? 
ar fi in plus ! 
ce - ar vrea el ? Ca prefectul , primarul si celelalte notabilitati sa vina la el sa se prezinte si sa il roage sa spuna povesti despre echipa ! 
pai , nu sint sefii sefilor cei care conduc ? 
acestora li se raporteaza , si ei iau decizii cum se rezolva ! Ce mai tura - vura ! 
nu se poate fotbal fara carnet de membru de partid ! 
nu se poate nici Divizia A ( zisa Liga ) fara partid si reprezentanti ! 
scurt pe doi si , daca nu va convine , n - aveti decit sa nu mergeti la stadion , la teatrul de papusi sau la cimitir . 
schimbati tara si , daca nu gasiti alta mai buna , schimbati planeta . 
dar de campionatul acesta ajuns de risul curcilor sa nu va atingeti . 
dati in el , dati in partid . 
