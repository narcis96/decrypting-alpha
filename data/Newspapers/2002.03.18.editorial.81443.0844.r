de astazi sintem recenzati . 
operatiunea statistica se desfasoara sub inaltul patronaj al lui Octav Cozmanca , intiiul recenzor al tarii . 
probabil ca de aceea recenzarea are ceva din intrebarile dosarului de cadre . 
si tot asta poate fi principala explicatie a faptului ca nu exista o lege care sa interzica folosirea raspunsurilor din chestionar in alte scopuri decit cele statistice . 
mai mult , in presa a aparut o stire ca persoanele care nu vor sa raspunda vor fi amendate cu sume cuprinse intre doua si zece milioane de lei . 
doua milioane pentru o intrebare si zece milioane pentru tot chestionarul ? 
sau cum ? 
atit i s - a parut rezonabil domnului Octav Cozmanca sau atit prevede vreo lege uitata prin bibliotecile de acte normative de la Decebal incoace ? 
ce vreau sa spun ? 
ca imparatul recensamintului din Romania a considerat operatiunea ca pe una de cadre la care cetateanul raspunde sau , daca nu , il ia mama dracului . 
dar nu a fost conceputa in nici un fel  o campanie de  comunicare pentru bietul roman luat la intrebari . 
nu au fost prezentate clar scopurile operatiunii , utilitatea acesteia si , mai ales , prevederile legale in baza carora se desfasoara . 
guvernul a emis Hotarirea numarul 680 din 2001 , prevazind sanctiuni pentru cetatenii care refuza sa raspunda , dar nu stabileste si pedepse pentru cine ia date din chestionarele de recensamint si le muta la politie , la SRI sau la vreun partid politic . 
in alte tari , legile prevad ca numele si datele personale ale recenzatilor vor fi sterse de indata ce informatiile sint inregistrate in bazele de date . 
la noi , pe formular e precizat ca " informatiile individuale sint strict confidentiale si nu pot fi utilizate decit in scopuri statistice " . 
dar nu exista o lege in baza careia sa te poti adresa tribunalului pentru ca domnul Octav Cozmanca sau Cutarescu de la judet a pasat o parte din date unor " prieteni " . 
si , de aici , urmatoarea problema . 
  parlamentarii romani se tem sa - si declare averile de frica  hotilor si a ziaristilor . 
cetateanul obisnuit este obligat sa raspunda la toate intrebarile care le - au trecut prin cap statisticienilor sau subordonatilor intiiului recenzor al tarii . 
Bunaoara , la gradul de rudenie fata de capul gospodariei e trecuta si categoria " partener ( partenera ) " . 
" partener " o intra la " grad de rudenie " cind o fi domnul Cozmanca membru al Academiei Franceze ! 
  mai intreaba domnul Cozmanca de " numarul gospodariilor din locuinta " si de " titlul sub care gospodaria ocupa locuinta " , " persoana traieste in uniune consensuala " , care este " numarul de copii nascuti vii ( numai pentru femei ) " , " situatia economica obisnuita a persoanei in anul anterior recensamintului - intretinuta de alta persoana ? " . 
multe altele sint intrebarile la care romanul se va uita la luna , iar recenzorul la norii care o invaluie ! 
veseli si inventivi cum sint , romanii vor declara multe lucruri trasnite . 
si la multe intrebari scarpinate vor raspunde aiurea , socotind aceasta un mod de a plati pentru formularile absurde din chestionar . 
ar fi pacat ca o operatiune importanta pentru datele la zi ale Romaniei in 2002 sa piarda din corectitudine din cauza faptului ca recensamintul se desfasoara fara o pregatire prealabila a populatiei si fara o temeinica acoperire legala . 
pentru ca baza de date obtinuta este utila guvernantilor in a lua hotariri mai destepte ( nu cu picioarele ) , noi va invitam sa incercati sa raspundeti politicos la toate intrebarile , chiar daca nu le intelegeti ! 
