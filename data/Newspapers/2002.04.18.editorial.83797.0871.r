intr - o simbata dimineata , la ora 8.00 si citeva secunde , o voce autoritara m - a trezit pentru a - mi transmite telefonic un lucru extrem de important . 
ca la ora 9 fix va incepe o conferinta de presa extraordinara , de larg interes pentru presa in cazul Armagedon II . 
musai sa fim prezenti pentru a nu rata dezvaluirile ! 
Clanc telefonul . 
n - am cazut pe spate pentru ca tehnica imi era cunoscuta de pe vremea comunistilor , cind procurorii formau unul dintre instrumentele de baza cu ajutorul caruia erau infundati cei incomozi . 
si atunci erau chemati ziaristii si li se virau sub nas tot felul de declaratii , dovezi si rechizitorii pentru ca sa scrie . 
si , pe baza stirilor aparute , dusmanii poporului sa fie infierati la televizor sau in sedinte de partid si sindicat . 
in zilele de Armagedon , pe procurori i - a apucat din nou o dragoste vecina cu lesinul pentru ziaristi . 
poate va mai aduceti aminte ca , in 48 de ore , imaginile filmate cu marturisirea lui Ovidiu Iane au ajuns la toate televiziunile . 
daca s - ar fi gasit caraghiosi care sa ceara compozitia chimica din stomacul lui Iane , cu siguranta ca in zece minute ar fi primit - o . 
sper ca , din aceste citeva rinduri , cititorii au inteles ce mare graba si energie anima Parchetul atunci cind e vorba de cineva din opozitie sau de unul care ar putea fi scos tap ispasitor pentru saracie sau pentru preturile mari . 
sa ne intoarcem la moartea procurorului Cristian Panait . 
doi reporteri care au participat la inhumarea lui si au asistat la cinicul spectacol al suferintei jucat de autoritati au scris un articol . 
din neglijenta , cineva i - a dat titlul " Absent nemotivat : ministrul justitiei a lipsit de la inmormintarea procurorului Panait " . 
in dimineata publicarii a si sosit la redactie ( prin fax si e - mail ) , precum si pe adresa Clubului Roman de Presa un comunicat mai acru decit invectivele unei soacre parasite . 
" biroul de presa al Ministerului Justitiei a luat act de alegatiile si modul incalificabil . ( n . r . - nu urmeaza o amenda sau o condamnare ) . 
" absenta nemotivata " a ministrului justitiei , Doamna Rodica Mihaela Stanoiu , invocata cu ipocrizie de cei doi ziaristi care dau masura demnitatii profesionale semnindu - si alegatiile cu " Ch . L . " si " O . G . " este cel putin o necuviinta ( sic ! ) . 
este bine cunoscut faptul ca doamna ministru a suferit , recent , un accident ( fisura rotula piciorului drept si entorsa grava la glezna dreapta ) care a fost mediatizat de intreaga presa . 
opinia publica are dreptul sa fie corect informata , fara atacuri la persoana care deformeaza realitatea " . 
am publicat precizarea de mai sus , regretind scaparea din titlul articolului , dar fericiti ca greseala noastra ne - a aratat , cu virf si indesat , ce grijuliu este Ministerul Justitiei cind e vorba de " sefa " . 
cind e vorba de rotulica doamnei ministru , natia trebuie sa cunoasca adevarul . 
cind e vorba de circumstantele sinuciderii lui Cristian Panait , mucles ! 
cind s - a scris ca doamna ministru tocmai a avizat cercetarea penala a procurorului de la Oradea ( vinovat ca s - a atins de clanul Tarau ) - una din cauzele , poate cea mai importanta , a sinuciderii lui Cristian Panait - , pe doamna - ministru n - a mai durut - o rotulica . 
nici Parchetul nu ne - a mai sunat la ora 8.00 pentru a ne anunta cum a contribuit la ingroparea unui procuror cu miinile curate . 
nici seful cu nume de vacuta nu si - a mai pus " soldateii " sa organizeze conferinte de presa extraordinare pentru a livra stiri importante catre opinia publica . 
de parca si - a rupt si el rotulica si joaca intr - un film mut . 
l - ati auzit dumneavoastra pe dom’ Parchet , zis si scula politica , spunind romanilor ca procurorul Panait a dispus scoaterea de sub urmarire penala a colegului oradean , in timp ce restul institutiei a dispus infundarea lui ( pe motiv ca s - a luat de ai nostri ) ? ! 
luati aminte si nu - i cercetati pe cei care va cerceteaza ! Veti comite gravul delict de atentat la rotulica ! 
