de ce Dumnezeu au romanii o atit de puternica antipatie fata de monarhie ? 
Sperietoarea cu intoarcerea regelui a trecut . 
politicienii nu mai otravesc aerul cu spaime care sa le ascunda micimea si sa zadarasca populatia impotriva unui dusman imaginar ! 
marile dispute sint acum pentru functii , pentru avantaje si pentru bani . 
dar spiritul antimonarhic nu ne - a parasit . 
de ce ? 
intrebarea aceasta ma colinda dupa ce am parcurs ultimele pagini ale cartii " Un sacrificiu regal - Ferdinand al Romaniei " . 
si pentru a incerca sa raspund altora , trebuie s - o fac intii pentru mine insumi . 
chiar asa , de ce nu sint monarhist ? 
faptul ca nu ma simt in nici un fel legat de concept nu este de ajuns . 
in familia mea , nimeni n - a vorbit vreodata despre rege . 
probabil ca eram prea departe . 
nici n - a adus nimeni o carte despre vreunul din regii nostri . 
la scoala am invatat putin . 
erau pomeniti in citeva rinduri . 
multa vreme i - am si incurcat . 
Miturile istoriei din scoala incepeau cu Burebista si Decebal , treceau pe la Stefan cel Mare si Mihai Viteazul si se opreau la Alexandru Ioan Cuza . 
dupa el , cu doua pauze numite Razboiul de independenta si Marea Unire din 1918 , intram direct in miscarea muncitoreasca si in vedetele prefabricate pentru a da comunistilor precursori . 
dar regi in manuale n - am avut . 
cincizeci de ani , majoritatea romanilor a fost scolita si educata in spiritul dispretului fata de monarhie . 
iar procesul acesta s - a putut desfasura cu succes pe fondul unei inapetente funciare a romanilor fata de regalitate . 
in fond , o tara care n - a putut da vreme de secole o dinastie nu putea sa se converteasca prin citiva Hohenzollerni . 
de fapt , pauza din istoria poporului roman e chiar monarhia , firescul pentru romani fiind absenta ei . 
Organic , noi sintem incompatibili cu ceremonialul , cu ierarhia de neclintit , cu simbolurile care ne - ar putea arata ca sintem mici . 
noua ne place mai mult republica pentru ca ea e mai aproape de placerea birfei , a contestatiei , a luatului peste picior . 
aceasta democratie de tip republican , pe care o intelegem prost si o aplicam catastrofal , ne poate intuneca vederea impiedicindu - ne sa cunoastem in profunzime " pauza regala " traversata de Romania de la Carol I la Regele Mihai . 
a fost aproape un secol in care Romania si - a cistigat independenta si s - a afirmat ca stat unitar , doua momente cruciale infaptuite sub sceptrul unor regi care nu erau nici romani si nici ortodocsi . 
citind eseul Marthei Bibescu am incercat un sentiment de jena . 
nu stiu cit le datoram lui Carol I si lui Ferdinand si nu le intoarcem respectul cuvenit . 
chiar si dupa 1990 , cind productia editoriala a scapat de controlul partidului , cartile despre ei au fost putine si au trecut nebagate in seama . 
un spirit proletar , care descinde din prostul gust , ne tine inca departe de doua personalitati de exceptie ale istoriei noastre . 
textul Marthei Bibescu , publicat in 1927 in limba franceza , la Paris , are meritul de a ne deschide o poarta spre Ferdinand al Romaniei . 
culmea e ca nici opera acestei mari scriitoare , poate cea mai mare pe care au avut - o romanii , nu se afla intr - o situatie prea fericita . 
e la fel de putin cunoscuta si iubita ca si regele despre care a scris . 
Martha Bibescu l - a cunoscut indeaproape pe Ferdinand , si observatiile ei surprind omul si mai putin monarhul . 
romanii se intilnesc dupa aproape opt decenii cu un neamt trist , bolnavicios si insingurat , terorizat parca de propria - i conditie - de rege pe care nu - l voia nimeni in Romania , dar care n - a fost vreodata iubit nici in Germania . 
e povestea unui catolic mai misterios decit o umbra care si - a botezat copiii dupa religia tarii pentru care nu era destinat . 
Ferdinand a fost un rege socotit strain , dar care si - a asumat tragic conditia de roman in clipa in care a declarat razboi tarii sale de origine . 
numai geniul Marthei Bibescu face ca in acest text sa nu avem doar un portret cum putine a izbutit cineva , ci si interpretarea istorica si filosofica a rolului lui Ferdinand . 
numai o romanca exilata intr - o alta cultura putea intelege destinul unui rege trimis sa pastoreasca un popor caruia nu - i apartinea in clipa incoronarii . 
prin cartea Marthei Bibescu , acest Hohenzollern , introvertit si discret , bolnav din tinerete , prin jocul sortii a ajuns la noi si a devenit un mare roman . 
si - a impartit o mare parte din mosii taranilor care au luptat in primul razboi mondial . 
a facut din Marea Unire crezul domniei sale si a platit din banii lui pentru infiintarea universitatilor in limba romana la Cluj si la Cernauti . 
probabil ca nu sint monarhist nici prin educatie , nici prin inclinatie sufleteasca . 
si nici prin instructie . 
la fel sint si altii , poate cei mai multi . 
dar ar fi teribil de trist sa fim antimonarhisti numai din cauza politicii si a inculturii . 
