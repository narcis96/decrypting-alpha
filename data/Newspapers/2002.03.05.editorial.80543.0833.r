e usor sa ridem de ceea ce i se intimpla lui Vadim . 
pateste ce merita ! 
partidul lui seamana cu o harabaie incarcata prost ! 
cade tot ce nu e bine ancorat . 
la fiecare hirtop , miscare brusca sau la fiecare incercare a unuia interesat mai dispare cite o piesa dintr - o alcatuire politica incoerenta . 
daca jumatate din Partidul Romania Mare se duce naibii , noi ce facem ? 
ridem in continuare ? ! 
eu zic ca situatia nu poate fi lasata in voia sortii . 
oricit de tare o merita Vadim si oricit de bine da o subtiere a unui partid ca PRM , tot nu putem ocoli aspectele pe care le implica . 
e vorba de aceasta migrare a parlamentarilor , dupa ce ei au fost alesi de electorat . 
nu e prima data cind un astfel de fenomen are loc . 
s - a intimplat si in legislaturile trecute . 
as zice ca , in momente mai grele , aceeasi migrare s - ar putea produce inclusiv din PSD , acum in mare forma de inghitit pestisori de la adversari . 
cert este ca vointa electoratului e modificata dupa discutiile de culise . 
a doua chestiune extrem de importanta tine de chiar conditia partidului de guvernamint . 
are acesta dreptul moral sa primeasca pe oricine si oricum ? 
parerea mea este ca " inghititul " de parlamentari la gramada nu aduce prea multe avantaje pentru un partid si asa cu destule probleme de identitate si credibilitate . 
ce va fi PSD cu inca 20 - 30 de parlamentari de la Vadim ? 
un fel de PSDRM ! 
e lesne de observat ca " grupa sanguina " e aceeasi , asa cum a fost identificata pe vremea " Patrulaterului rosu " . 
atita doar ca , de o buna bucata de vreme , partidul lui Adrian Nastase face eforturi vizibile de a se departa de o asemenea zona . 
blazonul , si asa construit cu greu si inca nedefinitivat , in loc sa cistige , mai degraba pierde . 
cit priveste promisiunea lui Viorel Hrebenciuc ca ultimii doi " evadati " , Ilie Neacsu si Sever Mesca , isi vor pastra functiile pe care le detin , aceasta pare mai degraba rostita la frecarea palmelor de bucurie si inainte sa fie " procesata " de creier . 
adica Adrian Nastase si Viorel Hrebenciuc considera ca s - au imbogatit cu un gazetar antisemit si cu un fost ofiter de Securitate ? 
daca Vadim , in lipsa de oameni , a fost obligat sa recompenseze o facatura de ziarist cu un post de presedinte la Comisia pentru agricultura , acelasi lucru nu poate fi tolerat PSD - ului . 
si asa agricultura romaneasca e intr - un impas generat de o strategie buimaca . 
acum PSD vrea sa ne convinga de faptul ca mentinerea lui Ilie Neacsu la Comisia pentru agricultura e o solutie profitabila si pentru domeniu , si pentru imaginea partidului in strainatate ? 
e o masura neinspirata , ca sa nu zic o mare prostie . 
chiar daca strainii nu observa ca unul dintre zaltatii antisemiti ai Romaniei post - Ceausescu a ajuns sef de comisie in Camera Deputatilor , eu zic ca noi , romanii , nu putem accepta o asemenea ofensa . 
e vorba de un domeniu - cheie al economiei romanesti , unde lucrurile se inrautatesc de la o zi la alta . 
in ceea ce - l priveste pe Sever Mesca , PSD nu prea are motive de nemultumire si nici temeri ca va fi perceput gresit . 
fosti ofiteri de Securitate erau in partid si inainte de sosirea dezertorului . 
cu venirea lui Mesca s - a schimbat doar proportia . 
scade numarul fostilor ofiteri de Securitate din PRM si creste in PSD . 
stiti ce pateste o balena dupa ce a mincat prea mult ? 
se misca greu si nu mai poate da din coada ! 
