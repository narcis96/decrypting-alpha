multi vom incarunti pina cind situatia din Kosovo se va linisti . Adica albanezii vor reveni acasa , fara tensiuni cu sirbii , fara forta internationala tampon . 
iar intilnirea sefilor de state tinuta la Washington n - a adus nici un strop de progres in legatura cu incetarea conflictului . 
continua deci bombardamentele si toate necunoscutele ce decurg de aici . 
si totusi , reuniunea celor mai tari de pe planeta a insemnat citeva lucruri noi . 
nu este vorba atit despre nuantarea doctrinei nord - atlantice , cit despre preocuparea lumii civilizate fata de aceasta zona gri a Europei . ( Gri poate exact pentru ca fusese exclusa din mai toate jocurile si calculele celor mari ) . 
aniversarea a 50 de ani a fost dominata de Kosovo . Si interesul s - a rasfrint si asupra Romaniei . 
dintr - o tara iesita din mai toate socotelile serioase , ea s - a trezit ca subiect de discutii . 
si astfel a fost mentionata pe primul loc al listei candidatilor la aderare , si nu - i exclus ca ea sa fie parte dintr - un plan de reconsiderare politico - economica a Balcanilor . 
fata de evolutia Aliantei putem avea pareri impartite . 
unii o pot tine linistiti cu " jandarmul mondial " , altii cu " bratul inarmat al lumii civilizate " . 
depinde doar de prejudecatile , optiunile si structura psihologica ale celui care se pronunta . 
dar cel mai mult ne intereseaza situatia Romaniei . 
cu siguranta ca izbucnirea conflictului si mai ales interventia NATO ne - au adus in centrul atentiei . 
o aniversare NATO fara drama din imediata noastra vecinatate ne - ar fi dus mai la coada listei sau ne - ar fi scos de tot . 
in fond , ce progrese de mare brinza am facut pentru a ocupa o asemenea pozitie ? 
de fapt nu merita sa ne batem capul atita vreme cit tot noi am lansat dictonul " prost sa fii , noroc sa ai " . 
iar conflictul din Kosovo e micul nostru noroc de a reveni in preocuparile Pactului Nord - Atlantic si ale Uniunii Europene . 
sefii de state si - au dat seama chiar inainte de plecarea la Washington ca infringerea lui Milosevici , daca se va produce vreodata , nu e o solutie . 
ea e doar un pas care trebuie continuat prin reconsiderarea acestei zone . 
or , sint destule semne ca aniversarea NATO de 50 de ani a insemnat declansarea unor discutii inca nefinalizate privitoare la cuprinderea tarilor balcanice in sistemul de valori al Europei de vest . 
nu ne sint clare rezultatele intilnirii de azi - noapte privind dezvoltarea politica si economica a regiunii . 
mai urmeaza si conferinta Uniunii Europene din 26 mai pe acelasi subiect . 
abia atunci vom avea o imagine mai clara a ceea ce ar urma sa insemne perioada post - Milosevici . 
pina atunci , vor continua disputele . 
unii vor varsa venin ca nu ne - am ales cu nimic , altii ca am obtinut o mare victorie . 
si risca sa greseasca in egala masura . 
oricit am fi de pesimisti , nu putem sa nu recunoastem ca Romania are o sansa . 
mare sau mica , tot aia este si e oricum mai mult decit nimicul care ne pastea inainte de bombardarea Iugoslaviei . 
nici victorie nu poate fi socotita pentru ca sansa aceasta nu ne - am prea cistigat - o , mai mult ne - a fost data de conjunctura . 
in plus , ea are dezavantajul ca e doar o sansa . 
raminind in acelasi spatiu al vorbelor de duh , tot noi am zis : " Dumnezeu da , dar nu baga in traista " . 
si pentru a ne putea alege cu ceva nu are nici un rost sa asteptam pomana lumii civilizate . 
poate sa dea ea si miliarde , ele nu valoreaza mai mult decit o galeata cu apa aruncata pe un nisip uscat . 
vreau sa spun ca si in cazul in care NATO si UE decid pe cont propriu reconstructia Romaniei ca obiectiv major , tot nu pot sa ne dea si politicieni seriosi , functionari profesionisti , institutii functionale . 
trebuie sa mai vrem si noi si sa ne hotarim sa le construim . 
ei nu ne pot face nici drumuri cu forta pentru ca in momentul in care le marcheaza , noi le furam noaptea semnalele reflectorizante , cum am facut - o pe soseaua Bucuresti - Ploiesti . 
deci , la aniversarea a 50 de ani a NATO n - am cistigat decit o nesperata sansa , generata de nebunia si greselile altora . 
cel mai important lucru , dincolo de disputele tipic dimbovitene , este sa ne hotarim intr - un sfirsit ce Dumnezeu vrem . 
vrem cu tarile europene sau dezvoltam conceptul hazos de Elvetie balcanica , conservind " subsolurile " noastre mizerabile ? 
si daca ne hotarim , atunci repede la treaba . 
cap , seriozitate , institutii , legi , democratie , economie de piata . 
si iar de la capat , de o mie de ori pina cind acestea sint solide si nu se spala cu totul la prima rupere de nori . 
