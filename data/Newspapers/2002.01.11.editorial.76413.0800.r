nu stiu daca Victor Ponta , seful Corpului de Control al primului - ministru , a reusit sa descilceasca toate aranjamentele si ilegalitatile din Primaria Municipiului Bucuresti . 
s - ar putea ca unele sa - i fi scapat . 
dar sinteza Raportului i - ar putea face parul maciuca pina si unui mort . 
consiliul General al Primariei Capitalei arata ca o serparie . 
si lista directorilor nu e cu nimic mai prejos . 
zici ca toata institutia arata ca un tirg . 
tu imi dai mie contractul ala sau aprobarea aia , iar eu ti - o dau pe cealalta . 
o veresie pe hotie si facut bani cum nu ne - am imaginat ca se poate in Romania . 
iata de ce controlul solicitat de Adrian Nastase , dupa ce parea ca singurul lui rost este de a - l stringe pe Traian Basescu de git , are un merit enorm . 
ne arata ce se intimpla intr - o institutie publica , una dintre primele ale tarii , dupa parlament , presedintie si guvern . 
ce sa intelegem din asta ? 
ca PSD a pus doar consilieri - capusa la primarie ? 
din acest punct de vedere , Raportul lui Victor Ponta e o palma usturatoare atit pentru partidul lui Adrian Nastase , cit si pentru cel al lui Traian Basescu . 
ei nu stiau pe cine au pus ? 
cu ocazia asta se vede altceva . 
ca multi consilieri au platit bani grei pentru a ocupa o pozitie eligibila pe listele electorale . 
si acum , " investitorii " astia politici , capusele , trebuie sa - si recupereze banii pentru buzunarul lor , plus ceva pentru partid . 
ceea ce inseamna ca bucurestenii platesc , prin taxe , si hotia , si politica , iar ce mai ramine se foloseste pentru interesul comunitatii . 
chiar daca dizolvarea Consiliului e un gest menit sa demonstreze ca atit Adrian Nastase , cit si Traian Basescu lupta impotriva coruptiei , oamenii trecuti pe liste si " bubele " directorilor numiti ne trimit mai intii la raspunderea pe care o au cei doi si , mai apoi , la gura mare pe care o fac . 
ba , e si mai grav . 
Traian Basescu e de risul curcilor ca nu si - a deschis rol fiscal sa - si plateasca impozitele pentru un teren cumparat in Baneasa . 
sa nu mai vorbim de cele doua autoturisme primite in contract de comodat ( s - a trezit bietul om cu doua masini " in comodat " in care sa se fuduleasca , avind hirtiile semnate legal de fostii sai subordonati de la Ministerul Transporturilor - ca hirtia nici nu tipa si nici nu roseste de rusine ) . 
si nici despre afacerile firmei BETA Cons , pe care Traian Basescu o apara in numele legalitatii si al prieteniei sale cu Sorin Rosca Stanescu , dar nu zice nici mic despre penibila chirie de 3 dolari pe luna , cit plateste aceasta firma , favorizata si de Viorel Lis . 
in mod normal , toate aceste cazuri ar trebui sa devina dosare penale si sa ajunga , intr - o buna zi , in justitie . 
a fost declansata procedura de organizare a alegerilor anticipate pentru Consiliul General . 
Exagerind putin , nu asta pare solutia . 
intii de toate , primaria ar fi trebuit " deratizata " , cu functionari cu tot , si abia dupa asta adusi altii , in urma votului bucurestenilor . 
altfel , aranjamentele si hotia ramin adinc impregnate in pereti , in lifturi , in birouri si vor veni altii si mai flaminzi . 
cine poate sa prognozeze ca partidul lui Adrian Nastase va cistiga runda electorala ce se anunta pentru Capitala ? 
aici ar putea interveni soarta si alegatorul . 
si nici Dumnezeu nu poate sti ce e in mintea de pe urma a romanului . 
