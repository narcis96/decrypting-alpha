" ce a fost va mai fi , si ce s - a facut se va mai face , nu este nimic nou sub soare . 
daca este vreun lucru despre care s - ar putea spune " iata ceva nou " , de mult lucrul acela era si in veacurile dinaintea noastra " , zice Eclesiastul , piatra de temelie a pesimismului . 
asa si in materie de coruptie sau anticoruptie . 
au fost si una , si cealalta . 
si faptele , si programele . 
si imparatii Romei , si sultanii otomani , si regii Frantei si tarii Imperiului chezaro - craiesc s - au lovit de coruptie si au incercat sa o curme . 
doar programe de combatere n - au facut . 
ele au aparut ca opera mareata abia in timpul lui Nicolae Ceausescu ( sa traim in spiritul " Codului Eticii si Echitatii Socialiste " ! ) . 
si , mai apoi , program de lupta impotriva coruptiei s - a facut pe vremea lui Emil Constantinescu . 
atunci au fost formulate cele mai aspre acuzatii . 
de anticoruptie s - a distrat , dar s - a si plictisit degraba tara . 
insa acuzatiile au tot continuat si dupa schimbarea puterii , ajungind pina departe , peste mari si tari . 
ba , de la o vreme , stricatii si stricaciunea au devenit " emblema " pentru Romania . 
unde te - ai invirti pe pamint , tot asta ti se spune . 
asa ca bunul nostru guvern s - a apucat de indata de un plan si de un program . 
documentul , anuntat nu de mult , urmeaza a fi prezentat si dezbatut cu atentie . 
mai zilele trecute am primit si noi o prima forma a acestuia pentru a face observatii . 
cum nu vad de ce as scrie de doua ori despre acelasi lucru , ma grabesc sa transmit Ministerului Justitiei , pe aceasta cale , citeva pareri . 
intii de toate , vreau sa spun ca textul proiectului este de - a dreptul vesel . 
" civilizatia mileniului trei este pusa intr - o dilema : sa continue o politica a controlului social represiva sau sa amplifice practicile consensuale si multisectoriale de prevenire a coruptiei " . 
dilema aceasta nu numai ca te deruteaza , dar nici rezolvare nu - si gaseste . 
cum programul de guvernare ( folosit pentru ilustrarea unor pagini cu citate frumoase ) contine totusi o solutie , nu mai ramine decit sa inceapa lupta . 
" aceasta vointa politica clara sustine necesitatea declansarii unei ofensive pe frontul prevenirii coruptiei si urmareste reducerea oportunitatilor de comitere a faptelor de coruptie si obstacularea ( sic ! ) evolutiei extrem de riscante " . 
e clar ! 
coana Chirita intra si ea in marea dilema a mileniului . 
stiti de ce depinde victoria ? 
" succesul implementarii depinde de conjugarea demersurilor institutiilor statului " . 
de buna seama ca in marele efort de combatere a bolii politice a mileniului , beleaua vine de la conjugare . 
imaginati - va un prefect sau un mahar din politie uitindu - se prostit in oglinda sau la subordonati si intrebind " cum mama naibii se conjuga demersurile la persoana a doua singular si plural ? " . 
stiti unde zice proiectul de raport ca exista coruptie ? 
peste tot , ati fi tentati sa raspundeti . 
n - ati ghicit ! 
e coruptie si in legislativ , e si in institutiile publice locale sau centrale , e si in justitie , e si in partide . 
dar in guvern , nu ! 
fereasca Dumnezeu ! 
cum sa faca guvernul un Program National de Prevenire si un Plan National de Actiune impotriva Coruptiei cind el s - ar referi si la guvern . 
ce vreti dumneavoastra ? 
sa lupte executivul impotriva guvernului ? 
e clar ! 
limbajul provoaca haz , cifrele nu se pupa , multe dintre masuri au mai fost . 
puneti mina si mai scrieti - l o data ! 
poate iese ceva nou ! 
desi Eclesiastul zice ... vezi inceputul . 
