aparati copiii de la tara ! Aparati copiii de la tara ! 
CORNEL NISTORESCU Marti , 18 Septembrie 2001 Multe lucruri mari si multe marunte pot fi intoarse in fel si chip pentru a ajunge la concluzii diferite . 
ba , de multe ori , avem foloase mai mici sau mai mari dupa cum o luam pe o cale sau pe cealalta . O singura problema nu suporta discutii . 
este vorba despre banii cheltuiti pentru scolile de la sate . La Cornu , cu ocazia deschiderii anului scolar , premierul a zis ceva de necrezut . 
ca nu este normal sa se cheltuiasca sume mari de bani pentru scolile de la sate , din moment ce doar unu la suta dintre elevii de aici ajung in mediul universitar . 
la saracia taranilor , incapabili sa gaseasca resurse pentru familia lor , se mai adauga si zgircenia statului in ce priveste instructia copiilor . 
e si nedrept , si jignitor . 
nu ajunge ca scolile comunale sint friguroase , ca n - au material didactic si sint pline de profesori fara studii ? 
dupa spusele premierului , ar trebui sa mai taiem si din putinii bani care sint alocati acum pentru ca rezultatele sint ingrijoratoare . 
cu alte cuvinte , cine s - a nascut la tara este condamnat sa nu se mai ridice ! 
ramine fara sanse , fara sprijin , in saracie ! 
ultimele doua secole de istorie romaneasca vin sa - l contrazica pe primul - ministru si sa ne puna in stare de alarma . 
puterea civilizatiei romanesti , de la stiinta pina la cultura , de la politica pina la economie , nu vine nici din cartierele Primaverii sau Dorobanti , nici din fandositii asezati , cu vile cu tot , in locul brinzarilor din Tunari . 
dorinta de devenire a celor nascuti in partea taraneasca a Romaniei a alimentat toate institutiile statului , stiintele , artele si politica si ne - a adus la acest specific . Iar partea paguboasa a acestuia numai in circa oamenilor ridicati de la glie nu poate fi pusa . 
doar unul din o suta de copii de la tara mai ajunge la universitate ! 
dar nu din vina lor ramin copiii taranilor pe dinafara . 
cite calculatoare exista in scolile de la sate ? 
citi profesori de nadejde , platiti astfel incit sa nu traiasca din mila comunitatii , mai vietuiesc pe acolo ? 
cu ce bani sa - i poarte parintii la meditatii ? 
cu ce bani sa cumpere carti ? 
sa nu mai vorbim despre alte delicii ale civilizatiei moderne , despre burse si calatorii in strainatate ! 
copiii de la sate se bucura cind primesc haine uzate din ajutoare si conserve din strainatate . 
vad reviste doar in vitrine si pe tejghele prafuite . 
din ce sa infloreasca talentul si iscusinta lor ? 
mai degraba as zice ca , printr - o politica prost inteleasa , am ajuns sa purtam un fel de razboi impotriva celor de la sate . 
scolile mari de la orase se indestuleaza primele de la buget , iar cind apare directorul de scoala comunala cu caciula in mina , nu mai este nimic de impartit . 
prea se dau cu carul la alte institutii ( nu neaparat de invatamint ) si prea ramine scoala sateasca doar cu amarul si cu clantanitul din dinti . 
as zice ca premierul a fost sfatuit prost ! 
oricit s - a scolit el prin medii scrobite , nu pot crede ca dispretuieste lumea satului . 
doar vreun neam de zevzec i - o fi soptit la ureche despre lipsa de rezultate a invatamintului rural , iar Adrian Nastase , in loc sa se revolte , a luat - o pe coarda cea mai falsa . 
as zice ca pentru citeva minute , la Cornu , a cintat neromaneste . 
o singura scapare exista din aceasta situatie . 
ca gafa premierului sa il trezeasca si pe el , si pe cei care conduc destinele invatamintului si , cu acest prilej , sa priceapa ca satul romanesc traieste inca o drama . 
cea a copiilor . Si , in loc sa reduca subventiile , sa porneasca o operatiune ampla de reconsiderare a scolii din satele Romaniei . 
aceasta e o chestiune mai presanta decit saracia ! 
