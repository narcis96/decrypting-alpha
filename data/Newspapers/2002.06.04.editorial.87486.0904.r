cu totul si cu totul pe neasteptate , fluturasul de salariu al directorului de cabinet al lui Ovidiu Musetescu a aparut in presa . 
colegii de la ziarul " Adevarul " au fost norocosi . 
au gasit " pe strada " hirtiuta cu leafa lui Marian Comanescu . 
ceea ce ar fi trebuit sa fie o bucurie de familie ( uite , draga , cit am cistigat ! ) a devenit proba si subiect de scandal . 
mititica hirtie cu leafa directorului de cabinet de la APAPS ( 136,3 milioane de lei brut ) are efecte mai grave decit Armagedon II si Strategia de imagine a lui Ioan Talpes ! 
cele doua au avut impact la mass - media , la politicieni si la diplomatii straini . 
pe romanii obisnuiti i - au lasat aproape nepasatori . 
fluturasul cel nebun , cu 136 de milioane de lei pe aripa , are insa greutatea unei bombe pentru populatie . 
orice roman angajat la stat sau la particular nu va putea uita multa vreme salariul brut al directorului de cabinet de la APAPS . 
se va simti umilit , batjocorit si inselat . 
toate resursele sale de incredere in munca si cinste se vor fi epuizat brusc si vor fi lasat loc pentru intrebari simple , gen " eu de ce sa mai muncesc pentru trei milioane ? " . 
nu vor gasi nici un raspuns , si prima reactie va fi sa zica " e o hotie ! " . 
nu cred ca este " hotie " . 
sint convins ca venitul lui Marian Comanescu a fost stabilit cu respectarea prevederilor legale . 
in schimb , alta e problema . 
e burdusit cu sporuri , prime si procente care au facut ca salariul sau sa fie strigator la cer in raport cu veniturile unui bugetar obisnuit . 
va imaginati ca fluturasul cel nebun al directorului de la APAPS a ajuns si pe mina unor functionari din primarii , din institutii centrale si din ministere , chiar din Guvernul Romaniei . 
ma refer , mai ales , la simpatizanti ai partidului de guvernamint . 
ce vor spune ei ? 
in ce masura vor mai crede in echitatea sistemului din care fac parte ? 
si daca altii , doar sefi de cabinete , cistiga atita , ei de ce ar fi mai prejos ? 
fluturasul cel  nebun al lui Marian Comanescu a zburat ca un avion terorist si  s - a lovit de politica social - democrata a PSD . 
a izbit - o in plin si i - a darimat credibilitatea . 
a demolat - o pur si simplu ! 
dupa publicarea fluturasului in presa , fruntasii PSD si primul - ministru nu se mai pot duce la intilnirile cu oamenii simpli , muncitori si pensionari , pentru a le spune , va vom majora pensiile cu cinci la suta , vom incerca sa va acordam o marire de salarii de zece la suta . 
iar lucratorilor din sanatate si invatamint , pentru ca trudesc in doua domenii vitale pentru natiune , le vom da 250 . 000 de lei in plus . 
in fata fluturasului nebun , toti vor privi promisiunile guvernantilor ca pe un fel paispe , pe care nu mai au chef sa - l manince ! 
fluturasul cel nebun a incurcat multe socoteli ale partidului de guvernamint . 
in acelasi timp , el este un semnal de alarma . 
e al nu stiu citelea din ultima vreme , menit sa ne demonstreze ca puterea comite greseli intolerabile . 
nu se mai teme de nimic , crede ca poate face orice , ca totul i se cuvine , ca i - a venit iarasi rindul la moara si nu are decit sa ia tot , fara sa se gindeasca la cei multi . 
fluturasul cel nebun , o hirtiuta cit un bilet de maxi - taxi , a zburat in vazul populatiei si , de la aparitia sa , toate discursurile puterii si ale opozitiei trebuie reconsiderate . 
a aparut un fluturas nebun , ce naiba ! 
