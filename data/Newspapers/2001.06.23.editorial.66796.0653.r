or fi incintati clujenii ca orasul este destul de curat , ca zona centrala si - a redobindit aerul solemn de burg transilvan , ca tricolorul flutura peste tot , ca bancile sint vopsite tot in rosu , galben si albastru . 
dar ce se petrece acum nu mai e nici politica , nici administratie , nici comunitate care functioneaza cu cetateni alesi prin vot . 
nu e decit un spectacol ieftin , de opereta , o golaneala politica de prost gust . Clujenii s - au distrat si la placute , si la sapaturile arheologice , si la sicanele facute UDMR . 
gesturile excentrice ale lui Gheorghe Funar raspundeau unor temeri legate de introducerea unor norme democratice . 
pe acest sentiment , de nerostit in cuvinte clare , s - a bazat tot succesul lui Funar . 
de buna seama ca a contat enorm sprijinul complicitar al PSD din anii de indecizie ai PDSR . A contat enorm si neputinta CDR de a - l obliga pe Funar sa respecte legea . 
Adormitii puterii din 1996 - 2000 n - au fost in stare sa duca la bun sfirsit nici macar un singur proces cu Ghita . 
ba , pe sub masa , l - au ajutat sa scape de orice sentinta definitiva . 
guvernul Nastase nu mai este atit de bleg ca precedentele nasite de taranisti . 
a simtit in Funar un adversar si l - a pus la respect cu mijlocul cel mai simplu din lume : cu legea . 
Clovn , administrator , primar , membru PRM , toate bune si frumoase . Dar legea e lege . 
cind te cheama pentru audieri , te prezinti . 
daca nu , legea prevede aducerea cu insotitor . 
geaba a facut Ghita tot bilciul de pe lume . 
tot circul cu ciolanele , cu megafoanele , pentru ca locuitorii sa - i vina in sprijin , ca sa - l scoata din ghearele politiei , nu inseamna nimic . 
mai mult decit un zimbet si un ridicat din umeri nu poate stirni . 
asta pentru ca Funar a sarit calul . Ideea ca isi poate permite orice cu reprezentantii populatiei in Consiliul Municipal e semn ca primarul Clujului a ajuns sa confunde bizdicurile sale puerile cu politica si cu administratia locala . 
tot ce se intimpla acum la Cluj seamana a circ , si el poate duce la sfirsitul carierei de primar a lui Gheorghe Funar . 
aducerea sa pe sus la politie e si un semn ca actuala putere nu ii mai cinta in struna , ci il tine la respect , dupa ce l - a agatat de unde trebuie . 
o singura chestiune mai ramine de consemnat in legatura cu bilciul lui Gheorghe Funar . 
si ea se refera la partidul de guvernamint . 
stapin pe situatie , el poate crede ca ii este ingaduit orice cu opozitia . 
sa aresteze pe cine vrea , sa - i tiriie in noroi pe opozantii care i - au scos peri albi , sa terfeleasca la TVR pe cine nu inghite . 
si , in acelasi timp , pe Razvan Temesan sa - l scoata basma curata , pe cei implicati in afacerile Columna sa - i trimita in vacanta de merit , pe clientii partidului sa - i indestuleze , in dispret fata de lege , iar pe primarii PSD sa - i lase sa joace tontoroiul pe nevoile si necazurile cetatenilor . Atunci ne - am ars . 
si noi , si PSD ! 
