frumos gestul lui Adrian Nastase de a participa , impreuna cu sotia si copiii , la inmormintarea procurorului Cristian Panait . 
pentru multi romani sensibili la atitudini - simbol ( dar straini de ce se ascunde in spatele justitiei ) gestul a dat bine . 
dar pentru cei care au habar de culise , prezenta premierului poate fi considerata de un mare cinism . 
la fel , participarea lui Joita Tanase . 
in loc sa fie un semnal de responsabilizare a institutiei , a parut , mai degraba , un mod de a pune batista pe tambal . 
la fel , cuvintele frumoase ale Rodicai Stanoiu sint tot un " cadou " inutil si cinic . 
spectacolul durerii jucat de puterea executiva si de cea judecatoreasca , in loc sa ne impresioneze pina la lacrimi , ne poate doar intoarce stomacul pe dos . 
este suficient sa - l privim din alt unghi . 
tinarul procuror Cristian Panait a propus scoaterea de sub urmarire penala a colegului sau de la Oradea , Alexandru Lele . 
acesta din urma ( chiar daca o fi facut alte greseli ) a avut curajul sa - l aresteze pe Adrian Tarau , fiul fostului prefect PSD de Bihor . 
Adrian Tarau e socotit capul mafiei petroliere din Bihor . 
Ilie Piciorus , seful lui Cristian Panait ( fost si el sef de cadre la Palatul Victoria pe vremea lui Nicolae Vacaroiu ) , a infirmat scoaterea de sub urmarire penala a lui Alexandru Lele . 
procurorul Lele trebuia pedepsit pentru diverse lucruri , dar mai ales pentru ca a avut curajul sa aresteze un servitor de nadejde al PSD si sa declare ca " Adrian Nastase intra cu bocancii in anchetele penale " . 
lupii batrini ai procuraturii , competente , dar si odioase instrumente politice in Parchetul General , s - au pus pe treaba . 
l - au neutralizat pe Cristian Panait , suficient de inteligent si de corect ca sa inteleaga la ce este folosit . 
pe 28 martie , " incoruptibila " Rodica Stanoiu avizeaza cercetarea penala a procurorului oradean . 
la putin timp , Cristian Panait , model de corectitudine , se sinucide . 
pot Adrian Nastase , Rodica Stanoiu , Joita Tanase , Ovidius Paun , Alexandru Ficiu , Ilie Piciorus si toti ceilalti implicati in eliberarea si razbunarea lui Adrian Tarau sa se considere cu miinile curate si sufletele impacate in cazul sinuciderii lui Cristian Panait ? 
eu zic ca nu ! 
sau miinile lor sint la fel de " curate " ca in cazul dosarelor lui George Constantin Paunescu si Razvan Temesan , sau al contrabandei cu combustibili spre Iugoslavia sau al afiselor electorale pentru Ion Iliescu si PDSR . ( Apropo ! 
cine de la PSD si din ce cont plateste suma datorata fiscului francez ? ) 
toate aceste cazuri au fost albite fara nici o remuscare . Cu acelasi cinism si singe rece cu care au fost depuse flori la catafalcul lui Cristian Panait . 
si cu aceeasi duplicitate cu care a fost lansata campania anticoruptie pentru ca , simultan cu promisiunile facute strainatatii , clientii puterii sa fie scosi basma curata , iar adversarii politici - incriminati cu minie proletara . 
pina si la o inmormintare s - a mai jucat o data comedia trista a anticoruptiei ! 
