un mic accident la Baia - Mare Un mic accident la Baia - Mare CORNEL NISTORESCU Vineri , 18 Februarie 2000 " Scandalul cianurii - tinut secret timp de o saptamina , a titrat Jurnalul national de miercuri , 16 februarie , acuzind autoritatile . 
adica , accidentul de la Baia - Mare s - a petrecut pe 30 ianuarie , ora 22.00 , iar autoritatile au dezvaluit acest lucru abia dupa o saptamina . 
ce crima oribila ! , ar trebui sa zicem din primul moment . 
numai ca o simpla lectura a stirilor Agentiei Mediafax din 31 ianuarie ne arata ca sub titlul Cianura - scurgere , informatia a fost difuzata chiar a doua zi . 
si ea a devenit astfel publica . Mai mult , presa din Baia - Mare a relatat imediat despre spartura din barajul unui iaz de la Societatea Comerciala Aurul . 
si atunci , cum a fost tinut secret acest scandal ? 
cine i - a impiedicat pe ziaristii de la Jurnalul national sa relateze si ei pe larg ? 
de ce n - au relatat si cei de la Evenimentul zilei , sau cei de la diferite televiziuni private , sau de la TVR ? 
foarte simplu ! 
informatia despre scurgerea de cianuri a fost tinuta secret de toata lumea prin strategia nepasarii . 
in fiecare redactie , textul agentiei de presa a intrat in calculatoare . Textul a fost citit de cineva care a trecut mai departe , zicind , deh , un mic incident la Baia - Mare ! 
nu citeste nimeni . 
asa se face ca , din cite imi amintesc , nici o publicatie centrala si nici un post de televiziune nu au anuntat evenimentul . 
singurii care i - au dat atentie au fost colegii nostri din Maramures , asta pentru ca erau acolo si le ardea buza . 
si daca toata presa a reactionat asa , de buna seama ca si la Ministerul Mediului va fi sosit un buletin care va fi stirnit aceeasi reactie , un accident minor la Baia - Mare ! Mare brinza ! 
doar n - o sa curga apa cianurata pe holurile ministerului ! 
daca n - ar fi aparut reactiile din Ungaria ( unele exagerate ) si din restul Europei , fac pariu ca dormeam linistiti cu totii . 
accidentul raminea secret inca o suta de ani , intr - o tara in care nu poti tine ascuns nici un secret de stat . 
si asta s - ar fi intimplat nu printr - o complicitate nationala . 
asa ceva e chiar imposibil de imaginat . 
performanta ar fi fost posibila doar din cauza unei enorme nepasari . 
cite accidente similare , cu cantitati mai mari de substante , nu s - au produs pe Mures , pe Olt , chiar si in Marea Neagra ? 
n - au fost substantele atit de periculoase , dar de petrecut s - au petrecut ! 
ce , n - au mai murit pesti ? S - a revoltat cineva ? 
sa nu zic de scurgerile de melasa in Mures , de alte substante toxice in alte riuri ! 
cine a protestat ? La cite combinate nu vedem conducte galbene ( semn ca ele transporta substante toxice ) cu scurgere in pamint ? 
zice cineva ceva ? 
nici mic ! 
si n - o face pentru ca , de la inceputurile socialismului , romanul si - a spalat masina in riu , a aruncat gunoiul la piriu sau in padure , sticlele sparte , la fel . 
natura a fost si a ramas un spatiu al nimanui . Tai , dai foc , murdaresti , rahatesti , arunci uleiuri , tabla ruginita , orice ! 
toti ne - am obisnuit sa o tratam ca pe o groapa de gunoi in care putem arunca linistiti resturile menajere din apartament sau de la locul de munca . 
fara nici o preocupare ecologica , societatea romaneasca a ajuns la un nivel de civilizatie pe masura . 
ne enerveaza mult mai tare faptul ca stranuta Ion Iliescu sau Emil Constantinescu si ne intereseaza mult mai putin distrugerea mediului ambiant . 
sintem mult mai sensibili la o critica adusa lui Eminescu si total nepasatori la mizeria , substantele toxice din Mures si Olt , din Jiu si Cerna . 
chiar nu ne putem gindi ca intr - o buna zi locuitorii acestor paminturi ar putea fi niste malformati carora sa nu le pese de nici un poet al lumii ? ! 
un prieten mai vechi , doctorul Cornel Stoica , din Deva , a incercat sa se lupte cu Combinatul de la Calan , vinovat de poluarea Streiului . 
ani si ani nimeni nu l - a bagat in seama . 
ba , chiar l - au suspectat , l - au ironizat si l - au trimis la plimbare . 
aceeasi soarta au avut - o chiar si cei de la Baia - Mare care au semnalat incidente mai mici la aceeasi societate “Aurul” . 
dupa cum se vede din reportajul de astazi , nu e prima scurgere de cianuri . 
autoritatile au lasat - o moale , in ciuda faptului ca au fost oameni care au tras semnalul de alarma . 
reactia a fost aceeasi . Un mic accident la Baia - Mare ! 
asa au reactionat si redactorii nostri cind au citit stirea . 
au zis , un mic accident la Baia - Mare , si au trecut mai departe ! 
din cauza unei mentalitati paguboase , mai toti romanii ar fi reactionat la fel . 
asa se si explica de ce , in primele zile , accidentul n - a impresionat pe nimeni . 
a fost public si a devenit “secret” nu printr - un efort al autoritatilor , ci printr - o nepasare generala . 
atita tot ! 
