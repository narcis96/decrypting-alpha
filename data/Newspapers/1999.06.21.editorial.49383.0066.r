o firma din Ploiesti , specializata in operatiuni comerciale cu produse petroliere , a calcat pe bec . 
Sun Oil a platit miliarde de lei cu file de cec fara acoperire . 
Sun Oil din Ploiesti prelua creante si vindea pacura la CONEL . 
Sun Oil avea ziar , firma de constructii , pe dracu' si pe lacu' . 
tot la Ploiesti mai sint inregistrate alte firme care au ca obiect de activitate comertul sau consultanta in afacerile cu produse petroliere . La aceste firme sint actionari Corneliu Ruse , Paula Ivanescu si Nicolae Alexandru . 
vrind - nevrind sintem obligati sa banuim ca totul se invirte in jurul citorva oameni legati mai strins sau mai larg de Partidul Democrat . 
surpriza vine doar de la faptul ca democratii lui Petre Roman sint gura mare . 
ei sint cei mai tari la reforma , ei sint curati , ei sint partidul partidelor . 
de numele lor nu fusesera legate afaceri scandaloase . 
ba , la un moment dat , cetateanul era tentat sa creada ca bietul Partid Democrat si liderii lui se chinuie sa supravietuiasca doar din cotizatiile platite cu regularitate de membrii fideli . 
despre afacerile taranistilor , ale liberalilor sau ale sustinatorilor PDSR s - a tot vorbit in acesti ani . 
afacerile Partidului Democrat n - au fost decit de domeniul supozitiilor cum ar fi ca un anume grup de firme si oameni de afaceri cistiga mereu licitatiile organizate de ministere cu titulari PD . 
prin scandalul Sun Oil se ridica un colt din voalul care acoperea de multa vreme misterul numit Partidul Democrat . 
el plutea in aer , si nu de putine ori puteai auzi oameni care spuneau ca si cei din " pede " sint pe luate ca si ceilalti . 
intr - un interviu recent , Nicolae Alexandru declara : " In PD n - a intrat un leu din banii Sun Oil " . 
se poate ! 
dar legatura dintre Sun Oil si Corneliu Ruse ? 
dar " chermezele " la care Nicolae Alexandru ( presedintele Comisiei de aparare din Senat ) a participat alaturi de Roxana Manolache de la " Muntenia Telegraf " ? 
tot Nicolae Alexandru afirma ca il cunoaste si pe Cristian Petrea , actionar si el pe un brat al acestei caracatite ! 
oricit ar incerca democratii lui Petre Roman sa dreaga busuiocul , se vede clar ca avem de - a face cu dinamitarea unui grup de interese din jurul partidului . Acesta poate sa dea si o suta de comunicate care sa spele mortul . 
dar un singur lucru nu poate sterge . Ca afaceri care au pagubit statul roman au fost puse la cale cu implicarea unor oameni din preajma sa . 
lucrurile sint extrem de simple . 
principala sursa de " miere " a Romaniei o constituie afacerile cu petrol . 
pe vremea guvernarii sale , PDSR a pripasit pe linga el citiva oameni care au invirtit importurile si exporturile petroliere pe care le - au dus pina departe prin Iugoslavia . 
dupa 1996 , oameni de gratie ai PDSR au fost dati de pamint , dar afacerile n - au fost descurcate pina la capat nici in ziua de azi . 
s - a produs in schimb rocada . 
au picat oamenii fostului guvern si ai PDSR si s - au instalat clientii actualei puteri . 
practicile au ramas aceleasi . 
cum Dumnezeu a plesnit buba tocmai in cazul de la Ploiesti ? 
pentru a intelege mai bine miscarea trebuie sa ne aducem aminte de scandaloasa declaratie a lui Corneliu Ruse facuta , cu mai bine de un an in urma , in " Evenimentul zilei " . 
atunci presedintele Comisiei de supraveghere a SRI a afirmat ca peste 80 la suta din structurile statului , inclusiv din partide , sint penetrate de oameni ai serviciilor secrete . 
declaratia a declansat un scandal enorm si a dus la retragerea deputatului PD din aceasta functie . 
e greu de crezut ca oamenii din aceste masinarii i - au iertat - o vreodata . 
i - au calcat pe urme , l - au puricat la bani si la firme , iar in momentul in care si - au dat seama ca au de - a face cu o poama , l - au impins sub lumina reflectoarelor si in furcile caudine ale cercetarilor , cu atit mai mult cu cit cazul trimitea si spre Partidul Democrat , mult prea batos in a sustine ca el este buricul pamintului si numai coalitia cu ceilalti nepriceputi il impiedica sa devina salvatorul Romaniei . 
afacerea Sun Oil reprezinta o puternica lovitura in plex incasata de Partidul Democrat . 
indiferent cit de adinc vor merge cercetarile , oamenii vor retine ca afacerile cu petrol s - au petrecut in apropierea unui partid . 
concluzia urmatoare e la fel de simpla . Ca Eminescu nu poate fi contrazis , nici dupa un secol , cu ale sale " Toate - s vechi si noua toate " si " Alte masti , aceeasi scena " . 
