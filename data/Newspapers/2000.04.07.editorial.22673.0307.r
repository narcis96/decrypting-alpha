geo Bogza descria diferenta intre centrul si periferia unui oras pornind de la consumul de apa . 
la margine , mahalagiul grabit care se duce la cismea , ia apa in pumn si o arunca peste fata coapta de somn . Pufaie ca o locomotiva , stropind marunt prin preajma . 
apoi , omul se sterge cu un prosop aspru si vechi . In cel mai rau caz , isi trece o mineca peste fata . 
si ceaiul si - l face tot cu zgircenie . Toarna doi stropi din apa strinsa intr - o galeata . 
poate nu mai curge alta pina diseara . Si legumele le spala de parca le mingiie . 
doua jeturi de apa rece si gata . La margine de oras , si pantofii sint o legitimatie de saracie . 
au talpa din plastic . Cei cu talpa de talpa se dezlipesc , sugerind pretul ieftin al fabricilor care produc de mintuiala , innebunite si ele de goana dupa profit . 
prin margine de Colentina , in Giulesti si in Prelungirea Ghencea nu vezi pantofi din lac decit atunci cind se insoara cite un fante de cartier sau cite un lautar . 
Orasenii marginasi o duc rau si la genti . Ii vezi toata ziua cu pungi din plastic . 
rar mai leagana cite unul o servieta - diplomat facuta din musama . In centru , cucoanele se trezesc tirziu . 
incep imbaiatul putin inaintea amiezii si cheltuiesc o tona de apa pina cind termina operatiunea de infrumusetare . 
in centru , pantofii sint ca niste catalige sau ca niste caramizi pe care domnisoarele se urca gingurind de placere . 
intre mahalagioaica in tirlici si cucoana " pe senile " nu e doar o diferenta de zece centimetri . E distanta enorma intre somer si patron , intre amarit si " lumea buna " . 
la periferie , omul se bucura daca are ce sa incalte . 
in centru , pantofii au nume . 
daca nu sint de la o " casa " esti slab , privit de sus , trimis la plimbare sau luat in bascalie . 
diferentele se vad si la castraveti . 
in margine de Pantelimon e Bucurestiul castravetilor murati , tinuti la borcan pina primavara tirziu , cind mijesc cei din gradina casei sau cei de la bulgarii din preajma . 
in centru e teritoriul castravetilor in tipla , cu etichete de Grecia sau Turcia , linga care stau , in culcusuri de plastic , mere dolofane , kiwi , mango , capsune cit oul de gaina . 
si matematica e diferita . 
paznicul de noapte isi imparte banii intre nevoile copiilor , intretinere si , ce mai ramine , mai imparte o data pe numarul de zile pina la chenzina urmatoare . 
sint banii de mincare . 
si daca leafa lui e de un milion , e lesne de calculat cam cite mii de lei ii trebuie sa umple cite farfurii . 
in centru , cu un milion n - ai ce sa cauti la circiuma ! Te faci de ris . 
linga tine sta o dama care vrea peste adus ieri din strainatate cu avionul . 
numai coada face cit doua lefuri . 
sa nu mai vorbim de celulare . 
daca tii in buzunar unul cit un bolovan , esti sigur un " neam prost " . 
in buricul tirgului " merg " numai celularele de peste cinci sute de dolari . 
mici , delicate , cu doua sute de operatiuni smecheroase , care iti sufla in ureche vorbele celui care te suna , plus placerea de a trai . 
nu conteaza ca jumatate din aceste aparate sint furate de prin strainatate de romanii nostri manglitori . 
nici legea nu - i aceeasi la periferie si in centru . 
daca strungarul cu Dacia a trecut pe rosu , tablagiul ii ia suta de mii sau carnetul . In centru , politaiul zice scuzati ca deranjez , pentru ca se teme si el . 
de unde naiba sa - i stie pe toti maharii , cu neveste , fete , nepoate si amante ? 
zice pardon madam , va dorim o seara frumoasa , si se fereste reverentios . 
facind nu doar dovada francofoniei Capitalei , ci si a spiritului european . 
la margine , o incasezi si daca nu - ti cureti santul . 
in centru poti sa golesti o banca si sa nu dai vreo socoteala . 
la periferie te insotesc ciinii . 
in centru , nu - l vezi bine pe gogoman de bodyguarzi si de fetele care ginguresc in preajma - i . 
la margine , firmele sint scrise pe cite o tabla ruginita , pe doua stinghii dintr - o lada de ambalaj . " La Sandu . 
vindem bere pentru acasa , cu sticla la schimb " . Sau " Bularom SRL - materiale de constructie " . 
pe Magheru si pe Calea Victoriei joaca neoane si iti innozi limba cu tot felul de denumiri sofisticate de firme si magazine . 
si gunoaiele au clasa diferita . 
la margine - coji de cartofi , borcane sparte , hirtii unse , cutii de conserve . 
in centru mai ca - ti vine sa te parfumezi cu tomberonul . 
coji de sapun fin , vata multa , ambalaje straine , colorate si mirosind ademenitor , prajituri nu destul de vechi , flori fanate de la o petrecere , stanioluri cu fotografii frumoase , sampon pentru pisici , bastonase plimbate printr - o Trompa a lui Eustache mult mai fina . 
Bucurestii au cel putin doua lumi violent diferite . Una se bucura de viata , alta isi blestema zilele . 
nu le leaga decit strazile , conductele , liniile de transport in comun si faptul ca intorc aceeasi fila in calendar . 
