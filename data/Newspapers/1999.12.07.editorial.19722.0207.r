nu cred ca exista prea multi dintre noi care sa se indoiasca de saracia lucie a unor romani . 
si cind accepta acest adevar , nu se gindesc neaparat la dezmostenitii sortii care dorm pe sub poduri , prin cladiri neterminate sau chiar prin canale . 
toti au in fata ochilor imaginea somerului cu casa grea , a pensionarului silit sa se descurce cu banii care nu - i ajung nici pentru plata intretinerii , sau a studentului care , fara pachete de acasa , n - are cum supravietui dintr - o bursa . 
si cu toata aceasta saracie , romanul se da in stamba . 
scoate din casa ultima " siguranta " de la tabloul supravietuirii si lasa banii pe mina lui Gheorghe Popilean . 
numai pisicile aristocrate nu stiu cine este si ce a facut Gheorghe Popilean ! 
in 1990 si - a infiintat un partid care s - a dovedit a fi doar o aventura ridicola . Dupa ce a fost dibuit in politica , Popilean a pus la cale escrocheria Mondoprosper , cea care aduna banii in valuta si dadea inapoi cistiguri fabuloase pe care le - au vazut doar ghicitorii in stele . 
dupa ce a cazut Caritas - ul , Mondoprosper a intrat si el in colimator si milioanele de dolari s - au dus pe apa simbetei . 
mai mult , Popilean a reusit sa - i pacaleasca si pe unguri , tragindu - le si lor un Mondoprosper de le - au zburat fulgii . 
marele iluzionist financiar , un aventurier de doi lei , un biet paranoic , pus pe agatatul de creduli , a fost condamnat penal in mai multe dosare . 
nu exista ziar in Romania care sa nu fi scris despre Popilean si sa nu fi dat detalii . 
imi aduc aminte ca Antena 1 a difuzat si un interviu luat in penitenciar . 
orb si surd sa fi fost si tot iti dadeai seama ca te afli in fata unui om care delireaza si vinde gogosi . 
si cu toate acestea , romanii nu s - au vindecat . 
in acest moment , politia il cerceteaza , din nou , pentru alta " reteta " . 
" jurnalul national " a publicat ieri smecheria cu garantiile . 
Popilean a dat anunturi ca angajeaza amploaiati pentru a dezvolta noi afaceri . 
Trucul a fost foarte simplu . 
Mondoprosper , adica Gheorghe Popilean , promitea salarii intre 100 si 2.000 de dolari . 
dar pentru a angaja persoana , solicita o garantie de 3.000.000 de lei . 
in ciuda a tot ceea ce a facut , in ciuda a tot ceea ce s - a scris si a faptului ca a lasat atitia romani cu buza umflata , s - au gasit destui care sa muste din oferta lui Gheorghe Popilean . 
politia cerceteaza cazul , desi , dupa unele informatii , ar fi vorba de peste 150 de persoane care au depus cite 3.000.000 de lei fiecare . 
sa ne intelegem . 
pentru cine are mai multi bani , 3.000.000 de lei nu sint un capat de tara . 
dar pentru un om fara slujba , chinuit de preturi , nu - i de ici , de colo . 
cum sa dai acesti bani pentru o iluzie ? 
ce mai trebuie facut in Romania pentru a - i vindeca pe oameni de naivitate ? 
cita apa mai trebuie sa curga pe girla pentru ca romanul sarac sa nu mai cada in capcana unor asemenea oferte ? 
cum sa - i invatam pe compatriotii nostri , vulnerabili la economia de piata , sa se pazeasca de tot felul de aventurieri ? 
ramine un mister cum oameni amariti cred ceea ce spun tot felul de nebuni si refuza orice informatie corecta a autoritatilor ! 
probabil ca si anii in care zvonurile erau mai puternice decit decretele lui nea Nicu joaca un rol . 
nu - i exclus ca si credibilitatea redusa a politicienilor si autoritatilor sa il impinga pe bietul cetatean in bratele primului venit care jongleaza ceva mai abil cu niste promisiuni . 
in acelasi timp , " reusita " lui Gheorghe Popilean ne inmarmureste si pe cei din redactii . 
de zece ani tot scriem despre aventurieri , escroci , facatori de minuni sau " mari investitori " . 
sau despre incredibile ocazii de a cistiga bani in Elvetia ori in America si care s - au dovedit a fi inselatorii ieftine . 
si tot mai exista naivi care sa - si dea ultimele economii pe mina unor netrebnici . 
e ca si cum miine , pagubitii de la Caritas ar merge iarasi cu sacosele cu bani la Ioan Stoica ca sa le dea inapoi de opt ori mai mult peste doua luni ! 
" victoria " lui Gheorghe Popilean e , in acelasi timp , o mare infringere si pentru mass - media , si pentru fudulia romaneasca . 
am sunat ieri la Mondoprosper pentru a afla citeva detalii in plus despre ultimii fraieri . 
se auzeau vocile vesele ale citorva gisculite . Pur si simplu rideau . 
in mintea lor , Romania are serioase rezerve de fraieri si isi imaginau ca ultimul tocmai isi cauta nasul la telefon . 
