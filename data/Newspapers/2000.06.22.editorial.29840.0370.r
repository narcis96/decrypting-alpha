m - am asezat in fata televizorului la meciul Anglia - Romania , agatat de o speranta chioara . Poate , poate ! 
ea tinea mai degraba de noroc orb ( sau porcesc , cum se mai spune ) , cuplat cu un ghinion istoric pentru englezi . 
si , dupa primele cinci minute , am zis ca sintem o tara ilogica , inclusiv in fotbal . 
cu o echipa descompletata ( fara omul ei numarul unu - Hagi ) , care a mosmondit - o si cu Germania , si cu Portugalia , aratam si jucam ca o campioana europeana sau mondiala . 
de foarte multi ani , echipa nationala a Romaniei n - a jucat atit de frumos . 
in viteza , tehnic , cu o tinuta de mare echipa , cum n - am avut niciodata . 
pur si simplu , iti venea sa - ti faci cruce de ce vedeai ! 
apoi s - a produs dezastrul . 
de la 1 - 0 pentru noi am ajuns sa fim condusi de o Anglie alcatuita din mari vedete , dar care n - a aratat citusi de putin ca o mare echipa . 
in acel moment , totul parea dus pe apa simbetei . 
echipa noastra avea doar experienta caderilor psihice . 
de regula , n - a remontat niciodata un rezultat , dupa ce a pierdut un avantaj fragil . 
si iarasi s - a petrecut ceva ce nu ne - am fi imaginat ca e posibil . 
condusa , echipa Romaniei a jucat de parca n - ar fi existat presiunea tabelei de marcaj . 
a egalat prin sutul acela indesat al lui Dorinel Munteanu , si apoi a facut scoala . I - a tocat pe englezi pina cind acestia au capotat . 
dintr - o echipa demodata si imbatrinita , am vazut doar furtuna care sufoca si ineaca , un amestec ametitor de energie si luciditate de care , ma tem , nu vom mai fi vreodata in stare . 
fara Hagi si Gica Popescu am aratat ceea ce nu credeam ca avem . O echipa stralucitoare , in care nu s - au vazut anii lui Belodedici , ci caratele sale de altadata . 
daca trecem si de Italia , putem spune ca am trecut si de granitele unei generatii , fara prea multa suferinta si anonimat , cum se intimpla acum cu Polonia , cu Olanda , cu Ungaria sau cu Germania . 
nu putem aborda acest meci istoric fara a semnala un pericol . El vine dintr - un mai vechi complex al batrinilor , de pe vremea cind ni se parea ca noi , ca tara comunista , sintem impinsi mereu mai la margine in marile intreceri sportive . 
acest complex al conspiratiei folosea drept justificare a faptului ca traiam prost , ca socialismul victorios ne aducea numai necazuri . 
cu o prefacatorie devenita politica oficiala , ne ascundeam neputinta . 
cind nu eram in stare sa facem mare lucru , dadeam vina pe cineva din exterior . 
asa cum a facut aseara , in comentariul lui , si Cristian Topescu . 
depasit de vreme si speriat de infringere , Cristian Topescu si colegul sau de microfon , Sorin Hobana , l - au acuzat insistent pe arbitrul elvetian Urs Meier de ostilitate fata de Romania , si , implicit , de servicii facute marilor puteri ale fotbalului . 
daca marti seara am fi pierdut in fata Angliei , tara noastra ar fi fost cuprinsa de un val orb de antipatie fata de Vest . 
n - ar fi existat roman care sa accepte macar o clipa ca arbitrul elvetian a gresit . 
complexul conspiratiei ar fi creat un fel de convingere nationala ca echipa Romaniei a fost furata pentru a face loc unor reprezentative mai slabe , dar cu bani mai multi . 
nimeni n - ar fi admis ca Urs Meier a gresit pur si simplu sau ca a fost corect si curat in fata constiintei sale . 
noroc ca elvetianul a avut ocazia sa fie in fata unor situatii aproape similare . 
masura cu care a judecat gestul lui Adrian Ilie pentru simulare ( cartonas galben ) a fost aplicata in oglinda si pentru capitanul englezilor Alan Shearer . 
si pe aceleasi criterii pe care a acordat englezilor o lovitura de pedeapsa ne - a acordat si noua una , dar intr - un moment crucial , cind putea foarte bine sa n - o faca . 
daca ar fi fost asa cum au indus in opinia publica trimisii de la fata locului ai TVR , arbitrul elvetian n - ar fi semnat eliminarea Angliei cu trei minute inainte de final . 
si nici nu i - ar fi dat lui Shearer cartonas galben . 
noroc de la Dumnezeu ca echipa nationala n - a cazut dupa golurile englezilor si ne - a ajutat sa trecem pe linga o mare nenorocire . 
pentru ca , in cazul eliminarii echipei Romaniei , mai grav decit sentimentul infringerii ar fi fost acest sentiment nejustificat de ura la adresa Vestului . 
si de care Cristian Topescu si Sorin Hobana , poate dintr - un patriotism prost inteles sau dintr - un nationalism care ia forme dulcege si in comentariile sportive , ar fi fost in intregime responsabili . 
dar asa , am trecut la mustata pe linga o isterie nationala antieuropeana . 
UEFA habar nu are ce schimbari catastrofale s - ar fi putut petrece in politica romaneasca din doua - trei greseli de arbitraj interpretate de comentatori cu un pronuntat complex al conspiratiei . 
