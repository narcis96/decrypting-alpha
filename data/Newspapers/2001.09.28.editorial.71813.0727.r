e destul de cunoscuta gafa unui ministru din guvernul Ciorbea . 
Pafaristul taranist a ajuns cu nevasta in Taiwan . 
ca sa nu se plimbe fara folos , a contactat oarece politicieni locali . 
in doi timpi si trei miscari , desteptul nostru a ajuns sa fie primit la guvern . 
dar nu s - a multumit cu contacte de pamplezir si cu o masa . 
a facut si promisiuni politice si a jurat ca , de indata ce va ajunge la Bucuresti , va aranja ca guvernul sa semneze tratatul intre Romania si Taiwan . 
ajuns acasa , a si dat fuga la Externe pentru a face demersurile de rigoare . 
numai ca acolo s - a trezit fata - n fata cu oameni care - l priveau cu ochii iesiti din orbite si cu gura cascata . 
nu i - a zis nimeni , ba , esti timpit , Romania nu intretine relatii diplomatice si politice cu Taiwanul ! 
ar insemna sa dinamitam toata cooperarea cu China ! 
bietul ministru s - a dezumflat rapid si a ramas pietroi . 
habar nu avea de asa ceva ! 
nu rideti de el ! 
multi romani musca din tot felul de aiureli . 
care - i diferenta intre cei care s - au fraierit la Caritas , adulindu - l pe Ioan Stoica , si parlamentarii PSD momiti de redactorii nostri ? 
nici una ! 
la Cluj au scaparat banii , ca si in cazul parlamentarilor dispusi sa plece in Grecia , la un hotel de cinci stele , unde , pentru doua mii de dolari , au fost gata sa se angajeze ca vor tine un mic discurs in favoarea Albaniei Mari . 
nu vrem sa se inteleaga ca am avea ceva cu ideea aceasta . 
sint unii care o sustin ( mai ales UCK ) , si altii care sint gata sa moara pentru ca ea sa nu se infaptuiasca ( ar presupune schimbarea hotarelor altor tari ) . 
nu despre idee este vorba , ci despre superficialitatea politicienilor romani , mai ales cind se lasa cu calatorii si sponsorizari . 
se duc ca oile ! 
accepta mese cu oricine , fara sa se intrebe cine este , ce vrea si care este atitudinea partidului sau a statului roman . 
sint convins ca multi au cazut asa in plasa unor afaceristi suspecti , mai ales in cazul strainilor . 
nu s - au intrebat nici o clipa cine sint reprezentantii si care este statutul firmelor in tara respectiva . 
nu i - a interesat sursa banilor si , cu atit mai putin , destinatia acestora . 
chiar n - ar trebui sa ne mire daca aflam ca unii au incaput pe cele mai indoielnice miini cu putinta . 
colegii de la Academia Catavencu au publicat recent informatii despre parlamentari ai Partidului Romania Mare implicati in importuri de petrol din Irak . 
evenimentul zilei a pacalit citiva parlamentari ai partidului de guvernamint , care au confirmat participarea la o conferinta in Grecia . Nu a contat decit suma . 
ce daca era vorba despre discursuri in favoarea Albaniei Mari ? 
sa nu mai vorbim despre faptul ca erau gata sa sustina si aderarea la NATO a aceleiasi tari , desi aceasta nici macar nu si - a exprimat intentia in acest sens . 
daca niste neexperimentati in scenarii ca noi au gasit clienti care sa se bata pentru Albania Mare , de ce n - am gasi si altii care , pentru o excursie si niste bani , sa participe la o conferinta similara pentru independenta Corsicai sau a Tarii Bascilor ? 
si , uite - asa , cu un milion de dolari poti face si destui spioni in PSD . 
asa cum provincialul este pacalit cu oale din plastic si aparate care se dezmembreaza la prima utilizare , politicianul roman este inca naiv si insetat de chilipiruri si tot felul de invitatii . De la lansari de reviste pornografice pina la conferinte aberante . 
pentru multi conteaza o singura logica . 
sa fie vazuti si sa se aleaga cu ceva ! 
