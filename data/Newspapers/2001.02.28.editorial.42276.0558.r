lamele stergatoarelor s - au incarcat de gheata . 
Rontaie pe parbriz . 
soferul zice , impingeti putin pina iese roata din rigola . Unu - doi si ! 
Hiperrealist am vrut sa fiu ! 
de sus pina jos , pictat de zapada , apa si noroi . 
iarna am vrut , iarna avem ! 
vintul iti umple buzunarele , urechile si pantofii cu fulgi . 
ciinii vagabonzi s - au ascuns de potop . 
ai zice ca au stapini , au case , au idei de salvare . 
nu zboara nimic , domnule ! 
si nici la aeroport nu ajungem pina nu trece pe strada asta un camion ! 
e prima data cind mi - e dor sa vad venind o Raba ca un elefant ! 
cu chiu , cu vai , ajungem in bulevard . 
alta viata . Pe aici trec tractoarele lui Basescu . 
scuipa de zor zapada peste masinile parcate pe trotuar si trec in coloana . 
o intrebare hamletiana , de ora sase dimineata : cit se plateste de la primarie si cit se deszapezeste cu adevarat ? 
e ca si cum te - ai intreba cind se opreste viscolul . 
numai Dumnezeu stie ! 
cite un amarit cu o Dacie veche incearca sa porneasca . 
intoarce fiarele pe puterea din ce in ce mai slaba din baterie . 
la radio se anunta trenurile intirziate . 
nu stim citi au ramas blocati pe autostrada Bucuresti - Pitesti . 
ascultati buletinele noastre de stiri pentru a va tine la curent cu starea drumurilor . 
evitati deplasarile cu autoturismul in afara oraselor . 
pe drumul spre Aeroportul Otopeni marsaluiesc tractoare cu lama , jeep - uri , microbuze si camioane . 
parca am parasi Irkutskul inainte de o invazie japoneza intr - un film SF . 
la tara , viscolele au maretie . 
stai la fereastra , focul pilpiie in soba , si natura isi traieste extazul in stare cristalina . 
in ciuda violentei , are farmec , are culoare , ajunge la forme care se prefac la fiecare rabufnire de vint . 
in Bucuresti e un chin . 
gazele nu mai au putere . Tevile robinetelor sforaie , triajul se chinuieste , in fabricile de piine aluatul nu creste , becurile pilpiie . 
n - ai unde sa fugi . 
cind il deschizi , parca si televizorul sufla viscol in incapere . 
cinste celor care asteapta in statiile de autobuz si nu vad nici o lumina in capatul strazii , desi nu le face nimeni statuie . 
nici macar nu - i baga in seama . 
acesta - i blestemul oamenilor de la saiba : sa se trezeasca devreme , sa se imbrace pe intuneric , sa tropaie in statiile de tramvai , sa creasca productia , sa faca si copii , sa treaca prin toate - prin viscole , prin epidemii , prin promisiuni , prin mitinguri . 
la Otopeni , calatorilor li se pune ultima stampila a orasului si a tarii , in timp ce avioanele , spalate cu apa fierbinte pe aripi , se ridica in potopul de fulgi ca niste giste metalice chemate in cer . 
2 . Elvetienii sint prietenii iernilor lungi , cu zapezi cuminti si curate . 
au o anume stiinta in a face ca muntii sa para invaluiti in vata de zahar . 
ii maninci mereu cu privirea si nu te mai saturi pentru ca intre ei e un lac pe care inoata lebede si rate salbatice . 
strazile sint uscate de parca o gospodina ar da noaptea cu aspiratorul pe zapada de pe trotuare , si noi am fi la capatul furtunului unde se goleste prapadul cazut din cer . 
pe strazile in panta , unii aduna cu maturica nisipul imprastiat cu doua zile in urma cind se facuse polei . 
il pun frumos cu lopatica in lada de la coltul strazii . 
miine , daca ninge , il imprastie iarasi . 
pe malul lacului Geneva , batrinii se plimba la pas , ciinii alearga , iar indragostitii dau mincare la porumbei . 
masinile stralucesc in soare de parca ar avea instalatie magnetica impotriva prafului , autobuzele circula goale , japonezii fotografiaza , bancherii socotesc , arabii cumpara , rusii vorbesc tare ca sa se auda ca sint rusi , magazinele de legume si fructe intind lazile pe trotuar ca intr - o expozitie vegetala si pun deasupra lor cite o suflanta cu aer cald . 
broboane fine se nasc pe mere , pe capsune , pe castraveti . 
nimeni nu se grabeste si nu tipa . 
traieste doar clipa . 
se bucura de miresmele ademenitoare , de aer , de soarele imbietor , de linistea celuilalt . 
in hotelurile luxoase , batrinii bogati de pe glob traiesc din dobinzi si din amintiri si se mira cit de scumpa e o gura de aer intr - o tara care se joaca mereu cu ciocolata , cu ceasurile , cu bricegele si cu brinzeturile . 
si cu reuniunile internationale . 
in fiecare zi , in Elvetia sint cel putin 100 de congrese , seminarii , expozitii , consfatuiri , tirguri , saloane si work - shop - uri . 
ai zice ca toata planeta munceste de zor pentru a se putea consfatui in aceasta tara . 
aici , iarna are toate datele unui timp de poveste , in care soferul de taxi se misca la fel de ingrijit si de atent ca si presedintele parlamentului . 
oricit de apropiat ar fi relieful Romaniei ( mai ales in partea muntoasa ) de cel al Elvetiei , oricit de asemanatoare sint zapezile si iernile , nu ne desparte decit modul de a ne trai viata . 
atit . 
